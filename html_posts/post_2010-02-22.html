
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">מה בין מחלת האלצהיימר ליצירתיות?</h1>
    <div style="text-align: right; direction: rtl">
    מחלת האלצהיימר מתבטאת פעמים רבות בתוקפנות, אלימות פיזית, התפרצויות מילוליות ואגרסיה. ביטויים שליליים אלה נגרמים כתוצאה משינויים כימיים ופיזיולוגיים המתרחשים במוחו של האדם החולה. במהלך שנות עבודה רבות עם <a href="http://www.alzheimerinisrael.com">חולי אלצהיימר</a> נתקלתי לא פעם בביטויים הפוכים ומפתיעים. אצל חלק מהחולים, השינויים הנחרטים במוח עקב האלצהיימר מולידים יכולות יצירה שלא היו קיימות בו כלל קודם, כמו גם שינויים לטובה באופיו של האדם.

תמונה זו התבהרה לי היטב כאשר צפיתי בתוכנית על המוח האנושי בערוץ 8. התוכנית הדגימה כיצד אותן תהפוכות החלות במוח האנושי בעת המחלה עשויות לברוא אצל החולה פן אמנותי שלא היווה חלק ממנו עד שלקה במחלה. הסבר זה התקשר למקרה בו נתקלתי בפועל במהלך עבודתי:

למרכז יום לחולי אלצהיימר בו עבדתי הגיע, מלווה באשתו, אדם כבן 75. אותו אדם ידע לשרוק בדרך יוצאת דופן יצירות מוסיקליות מורכבות. נהגתי לשבת ליד הפסנתר ולנגן יצירות קלאסיות, שככל הנראה את רובן כלל לא הכיר, והוא היה מצטרף אליי מיד בשריקה מדויקת ומקסימה. הוא ללא ספק הפגין מוסיקליות בלתי רגילה.

כאשר שאלתי את אשתו האם במהלך חייו אהב לשמוע מוסיקה, האם ניגן או היה מוסיקלי באופן בולט – השיבה כי מעולם במהלך חייו לפני המחלה לא עסק במוסיקה בשום צורה.

במקרים לא מעטים, הוכח שמחלת האלצהיימר גורמת לאנשים מסוימים פרץ של יצירתיות שלא היה בהם קודם – נגינה, ציור ועוד. תופעה נוספת ומוכרת, שאף היא הוצגה והוסברה בתוכנית – מתייחסת לפן נוסף הכרוך בשינוי אישיותי. ישנם <span style="text-decoration: underline;">מקרים </span> בהם אנשים אשר במהלך חייהם היו קשים ולא נחמדים לסביבה – הפכו עקב המחלה לסימפטיים וחביבים הרבה יותר.

מחלת ה<span style="text-decoration: underline;">אלצהיימר</span> נקשרת, ובצדק, להיבטים כואבים וקשים, אך כדאי לדעת להבחין בנקודות האור שהיא מציפה לא פעם מעל לפני השטח. טיפול תרופתי מתאים, הכוונה לטיפול התנהגותי ופיזי הולם לחולה והדרכה נכונה לבני המשפחה, מסייעים רבות ומקדמים עבודה עם מה שקיים ונותר אצל האדם החולה, ובכך מקלים עליו ועל סביבתו.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר
<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    