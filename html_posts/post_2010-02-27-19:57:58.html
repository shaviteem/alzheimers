
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">צמיחה משפחתית בצל האלצהיימר</h1>
    <div style="text-align: right; direction: rtl">
    כשמישהו מבני המשפחה לוקה במחלת האלצהיימר, יכולה משפחתו לזכות בהתחדשות נפלאה. נשמע תמוה? אכן. כאשר אני נתקלת בגילוי זה לא פעם בעבודתי, כמלווה ומדריכה משפחות של <a href="http://www.alzheimerinisrael.com">חולי אלצהיימר</a> ודמנציה, אני מתמלאת שמחה וכוח. אותן משפחות זוכות בהישגים יקרי ערך, דווקא מהמקום הכאוב בו הן נמצאות. בגללו או שמא – בזכותו.

לאחרונה ליוויתי בת לאם חולת אלצהיימר, שמצאה את עצמה לבדה במערכה בהתמודדות עם מחלת אימה. חלק משמעותי בעבודת ההדרכה איתה ועם בני המשפחה עסק במאמץ לחלק את הנטל בין כולם. כל אחד מבני המשפחה לקח על עצמו תפקיד הקשור בטיפול באמא, המשפחה התגייסה, וניתן לומר כי המחלה חיברה בין הקצוות ואיחדה אותם מחדש.

תוצר נוסף נפלא שהתרחש אצל אותה משפחה קשור בבת שנשאה בעיקר העול. דווקא בנקודה קשה זו בחייה, היא זכתה לעדנה מחודשת ביחסים הזוגיים שלה. מחלת האלצהיימר של אימה וההתמודדות עם הקשיים והכאב, פתחו פתח ליצירת מערכת יחסים עם בעלה כפי שלא חוו קודם לכן. אני מלאת הערכה לאישה זו ולמשפחתה, שידעו לגייס את מלוא הכוחות למען אימם והצליחו להפיק מההתמודדות תהליכים אחרים חשובים ומשמעותיים עבורם.

יש בתהליך הטיפול בחולי אלצהיימר, כוחות מעצימים ומחזקים לקרובים ולבני המשפחה. כפי שכתבה לי מיכל, איתה ועם בני משפחתה עברנו תהליך יעוץ והכוונה עמוק, פורה ומשמעותי לאחר שאימה חלתה באלצהיימר.
היי אורית יקרה -

שמחתי והתעצמתי ממפגש הסיכום והפרידה שלנו.

תודה רבה ,על שהצלחת בדרכך המיוחדת לעזור ובמיוחד להקשיב בסבלנות אין קץ, במקצועיות וברצינות האופיינית לך.

כבר בשיחת טלפון ראשונה, הרגשתי תמיכה, הכלה מאישה רגישה, בטוחה ושלווה.

הקנית לי ולבני משפחתי הקרובה כלים להבין<strong> </strong>ולהתמודד. כתוצאה מהשינוי, פחת הסבל והכאב, והמפגשים עם אמא והמחלה הארורה, הפכו פחות מאיימים וטעונים.

אני ממליצה על ההכוונה והייעוץ שלך לכל משפחה שמתמודדת כבר בתחילתו של זיהוי המחלה ההרסנית.

נמשיך את הקשר שלנו. כפי שכתבת לי -  לבבות לא נפרדים.

חיבוק גדול לתודה ענקית.

בברכה,

מיכל רוזן
מאמנת מומחית להעצמה אישית נשית

משפחות יקרות, יש להיתמך בטיפול בחולה אלצהיימר, הן בהדרכה יומיומית – תפקודית, התנהגותית וטיפולית והן – בתמיכה רגשית עבורכם. התהליך הוא קשה ומורכב, אך בדרך מודעת ונכונה – ניתן לצמוח ממנו.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר
<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    