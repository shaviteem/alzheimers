
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">שפתם של חולי האלצהיימר</h1>
    <div style="text-align: right; direction: rtl">
    אדם הלוקה במחלת האלצהיימר הולך ומתרחק מהאדם שהיה קודם לפרוץ המחלה. הוא שוקע אל ים השכחה והופך לאדם אחר, זר, בלתי מוכר ולא מובן. במקרים רבים, חוזרים חולי האלצהיימר לשפת אימם וחדלים לתקשר בשפה שהייתה שפתם מרבית שנות חייהם. תופעה זו מוכרת היטב בישראל, ארץ קולטת עלייה ממדינות רבות בעולם.

כמי שמלווה <a href="http://www.alzheimerinisrael.com">חולי אלצהיימר</a> ודמנציה ובני משפחותיהם כבר שנים רבות, נתקלתי בתופעה הזו פעמים רבות. כך למשל, כאשר ניהלתי מחלקת חולי אלצהיימר בבית אבות בארה"ב, טיפלנו באיש כבן 80, יליד איטליה שהיגר לארה"ב בנעוריו, היה איש נחמד וחביב לסביבה, קבלן בניין במקצועו. למעשה, מאז ימי נעוריו דיבר כמעט תמיד באנגלית. כאשר לקה במחלה, החל לדבר באיטלקית ורק באיטלקית. התקשורת איתו הפכה לקשה ונעשתה בעזרת אשתו, ששוחחה עימו בשפתם.

בני משפחות יקרות, כאשר הנכם נתקלים באדם שלפתע מתחיל לדבר בשפת אימו, דעו - זה יכול להעיד ולהוות אחד הסימפטומים למחלת האלצהיימר או לדמנציה. אל תירתעו, ניתן ליצור קשר עם האדם ויש דרכים לטפל בו ולהקל עליו.

כמומחית מוסמכת בתחום הדמנציה והאלצהיימר, שעוסקת וחוקרת את הנושא שנים רבות, כולל שבע שנות עבודה ולימוד התחום בארה"ב, יש בידיי ידע רב היכול לעזור מאוד בהתמודדות עם אתגרי המחלה. אל תהססו לפנות אלי.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר
<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    