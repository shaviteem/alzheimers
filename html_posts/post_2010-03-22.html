
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">אל תתנו למוח שלכם לנוח!</h1>
    <div style="text-align: right; direction: rtl">
    מה אומרים מחקרים אחרונים על תהליכים המתרחשים במוחם של בני גיל הזהב או הנושקים אליו? מחקרים אחרונים, שנערכו בארה"ב, מתייחסים לדור שנולד אחרי מלחמת העולם השנייה, מאמצע שנות ה-40 ועד לאמצע שנות ה-60 של המאה הקודמת, דור ה"בייבי-בום", אנשים המתקרבים כיום לאזור הסכנה ללקות בדמנציה או באלצהיימר.

במאמר העוסק במחקרי מוח שפורסם לאחרונה בארה"ב, נמצא כי יכולת הלמידה בגילאים המבוגרים, 55-65 שנה ומעלה, אכן הולכת ופוחתת ביחס לאנשים צעירים יותר. ישנם קשיים בקליטה ובזיכרון, קיים בלבול במילים ובארגון המחשבתי. עם זאת, דווקא בגילאים אלה מתחזקת יכולת הסקת המסקנות, הבנת והפשטת עובדות ונתונים, כמו גם היכולת הרגשית להבין ולחוש את הזולת.

גילוי מדהים נוסף מתייחס לכך שעד היום חשבו שכאשר תאי מוח מתנוונים לא קיימת יותר יכולת לשקמם. מחקרים חדשים מצאו כי לא כך קורה! להפך, אצל בני ה-55-65 ומעלה, קיימת יכולת למידה טובה. ויותר מכך – ניסוי שנעשה בקרב קבוצת גיל זאת הצביע בברור על כך שהמוח מתפתח ויוצר קשרים חדשים כתוצאה מהשימוש בו ללמידה חדשה. כמו כן, נמצא כי אימון גופני משפיע באופן חיובי ביותר על תפקודו של המוח האנושי.

ממצאים אלה נכונים מאוד גם בכל הנוגע לטיפול <a href="http://www.alzheimerinisrael.com">ב<span style="text-decoration: underline;">חולי אלצהיימר</span></a>. אימון המוח ואימון גופני מאטים את התקדמות המחלה. הדבר משול לסוס הקשור למושכות. אם לא אוחזים כלל במושכות – הסוס ישתולל וידהר קדימה, אם נחזיק היטב במושכות, נצליח לרסן את השתוללותו של הסוס.

<span style="text-decoration: underline;">שיטת הטיפול</span> <span style="text-decoration: underline;">Habilitation</span>, המיושמת על ידי, שמה דגש רב על היבטים אלה המתייחסים לחיזוק המוח והגוף, לצד הטיפול הרפואי. לא להפך. כדי להביא לשיפור באיכות חייו של חולה האלצהיימר ובמטרה להקל על בני המשפחה המטפלים, יש לדעת כיצד ליצור מערך טיפול שלם, הכולל בין היתר התווית ערוצי תקשורת מתאימים עם החולה, מתן גירויים קוגניטיביים וחושיים המותאמים לחולי האלצהיימר ופעילות גופנית המיועדת להקל על החולה ולאזן את תופעות המחלה. בארה"ב עוסקים רבות בכך ומיישמים שיטות טיפוליות מתקדמות לטיפול בחולי אלצהיימר, מתוך כוונה לשמור עד כמה שניתן על איכות חיי החולים ולא רק על מנת לשמור אותם בחיים.

אם יקיר מבני משפחתכם לקה במחלה ואתם רוצים להבטיח שאת יתרת חייו יעביר בדרך מכובדת ומכבדת – את עצמו ואתכם, בדרך שתאפשר את ההתמודדות הקשה - לו ולכם – פנו אליי והיעזרו בידע ובניסיון הרב שברשותי וברצוני הכנה לסייע.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר
<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    