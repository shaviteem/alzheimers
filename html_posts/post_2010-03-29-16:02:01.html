
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">איך מתמודדות משפחות שונות עם האלצהיימר?</h1>
    <div style="text-align: right; direction: rtl">
    באיזה קשיים עיקריים נתקלות משפחות של חולי אלצהיימר? ניתן לחלק את ההתמודדויות המאפיינות את משפחות החולים לשלושה מצבים עיקריים.

ישנן משפחות שאינן מסוגלות להכיל וליישם את הגישה שאני מציעה, שיטת טיפול המכונה Habilitation, שמטרתה היא הענקת טיפול הולם לבן המשפחה בבית, תוך מתן כלים, הדרכה וליווי שלי, מתוך מחשבה כי יש לאפשר לחולה להזדקן בכבוד, לסייע בשיפור איכות חייו ובמקביל לשמור על חיים נורמאליים ככל האפשר של בני המשפחה המטפלים.

משפחות שאינן מוכנות או מסוגלות לעמוד מול הקשיים הכרוכים בטיפול בחולה בבית, מעדיפות לאשפזו במוסד טיפולי. למשפחות אלה אין את הכוחות הנדרשים להתמודדות, הן מקבלות את ההחלטה למרות המלצתי לטפל באדם החולה בבית, בעזרת לווי והדרכה, לאזנו תרופתית ולהשתמש בכלים שיכולים להביא לשיפור במצבו. אני מבינה את החלטתן, אם כי מצרה עליה.

לעומתן, קיימת קבוצה אחרת של משפחות המאמצת את התוכנית שלי, מתארגנת היטב לטיפול בחולה, המערכת התומכת עולה על פסים טובים, ההדרכה מסתיימת, אבל אז נכנסת לתמונה קריסה פיזית כלשהי של האדם החולה, שטורפת את כל הקלפים. למרבה הצער, במקרים כאלה, כל מה שנלמד הופך ללא רלוונטי, בלתי תקף, ולמעשה בלתי אפשרי להמשיך לעבוד עם אותו אדם.

הסיטואציה השלישית אותה אתאר היא של משפחות המעוניינות להשאיר את בן המשפחה בבית, נרתמות לטיפול, נעזרות בהדרכה שלי, לומדות כיצד להתנהל טוב עם ההתמודדויות השונות, אבל בשורה התחתונה – חוות חוויה קשה. כי עם כל הרצון הטוב והנפלא שלהן והמעשה האנושי הנשגב שהן עושות – לא ניתן לבטל את מחלת האלצהיימר וקשייה. האדם החולה, היקר להן, הולך ומשתנה בדרך בלתי מובנת ומכאיבה. מהות מחלת האלצהיימר היא קשה וצורבת. את זה לא ניתן לשנות. עם זאת, כדאי לדעת, ישנם <a href="http://www.alzheimerinisrael.com">חולי אלצהיימר</a> שהמחלה מרככת אותם ומוציאה מהם צדדים אוהבים ונעימים, לפעמיים אפילו יצירתיים.

מתוך הכרות רבת שנים עם המחלה, טיפול בחולים וליווי של בני משפחה, אני ממליצה מכל הלב, להשאיר את החולה בבית ולהעניק לו טיפול המכבד אותו גם לקראת סוף ימיו. משפחות הפועלות כך – עושות חסד לא רק לחולה, אלא גם לעצמן. צעדיו האחרונים של אדם בעולם יקרים וחשובים באותה מידה כמו אלה שעשה כאשר היה צעיר ובריא.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר
<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    