
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">איך חיים נכון לצד האלצהיימר? </h1>
    <div style="text-align: right; direction: rtl">
    האם יכולים בני משפחה של חולה אלצהיימר לעבור ממצב של אובדן דרך ובלבול לתפקוד נפלא? יכולים, ועוד איך!
לכל משפחה הנתקלת באלצהיימר קשה לעכל את המחלה המחלחלת אל תוך גופו ואישיותו של אדם מוכר ואהוב, כואב לראות כיצד הוא משתנה בגללה. אובדן העצות והיאוש הם רבים ובמקרים רבים כאוס משתלט על הבית, על מערכות היחסים ועל הטיפול בחולה.

כאשר אני מגיעה למשפחות כאלה ומתחילה לעבוד איתן, יש ביניהן הלוקחות את ההדרכה שלי למקום פשוט מצוין. כלומר, ההכוונה שלי והקניית תוכניות לטיפול בחולה ולטיפול בעצמן – מיושמות היטב והתוצאות ניכרות ומשפיעות בדרך מועילה ביותר לכולם.

הנה סיפור מקרה לדוגמא. הגעתי למשפחה בה האב היה חולה אלצהיימר, מצוי בשלב ראשוני של המחלה במישור הקוגנטיבי, אבל כבר פגוע מבחינה גופנית ויושב על כסא גלגלים. איתו בבית גרו אשתו ומטפלת, ובנו ובתו הבוגרים גרו עם משפחותיהם בקרבת מקום.
האב החולה ישב על כסא הגלגלים ובהה כל היום בחלון. הוא לא היה מטופל בדרך המתאימה למצבו. אשתו נמצאה בחוסר הבנה מוחלט של מחלתו. היא הייתה מרוגזת על בעלה והרבתה לבקר אותו ולהטיף לו מוסר כאשר חזר על משפטים, שכח דברים וכד'. מתוך אותו חוסר הבנה למצבו הפגינה רצון להיפטר ממנו, ובעצמה שקעה במעין דכדוך ויאוש. הבן שמר על עצמו מחוץ לתמונה ולא תרם דבר להתנהלות הבית. הבת הייתה למעשה היחידה שדאגה שהמצב לא יצא מכלל שליטה, אבל היחסים עם אימה הלכו והידרדרו. למרות אהבה והערכה ששררה ביניהן, היו להן עוד קודם קשיים מסוימים שהחריפו ביותר עם מחלת האב. הבת כעסה מאוד על יחסה של אימה כלפי אביה. כפי שקורה על פי רוב, המחלה הקצינה רגישויות שהיו קיימות כבר במשפחה.

הוזמנתי על ידי המשפחה לליווי והדרכה, כאשר בסופו של התהליך אני יכולה להציג אותה כדוגמא ומופת לדרך בה הצליחה לעלות על פסי התנהלות טובים בהתמודדות עם האלצהיימר.

בעקבות ההדרכה שלי, האב החל להיות מטופל בתוכנית תעסוקה עשירה המיושמת מצוין על ידי כל בני המשפחה. כל אחד מבני המשפחה קיבל תפקיד והוא יודע בדיוק מה מוטל עליו ומתי. אשת החולה הפסיקה לכעוס עליו בעקבות הבנת המחלה והיא משתפת פעולה בדרך נהדרת עם התוכנית. מצב הרוח של כולם השתפר פלאים וחשוב ביותר – ביחסי הבת עם אימה חל מהפך והן נעשו החברות הכי טובות. הן קיבלו תוכנית מיוחדת כמי שנושאות בעיקר נטל המחלה, תוכנית הכוללת יציאה משותפת לבילויים (בתי קפה, תיאטרון וכו'). ההתמודדות המשותפת קרבה אותן זו לזו, כשלעצמו דבר חשוב ביותר ונפלא.

חשוב לי להדגיש כי טיפול נכון בחולה אלצהיימר בבית יכולה להיות הדרך הטובה ביותר והמכובדת ביותר לחולה עצמו ולמשפחתו. שיטת <span style="text-decoration: underline;">Habilitation</span><span style="text-decoration: underline;"> </span>איתה אני מלווה ומדריכה משפחות <a href="http://www.alzheimerinisrael.com">לחולי אלצהיימר</a>, מספקת כלים לעבודה נכונה עם היכולות שהשתמרו אצל החולה תוך ראיית מכלול רגשותיו וצרכיו שלו ושל המשפחה המטפלת בו. היעזרו בי כדי לעזור ליקירכם ולעצמכם.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר

<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    