
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">למה חשובה הדרכה למשפחות של חולי אלצהיימר?</h1>
    <div style="text-align: right; direction: rtl">
    תוכניות הדרכה למשפחה ולמטפלים ראשיים של <a href="http://www.alzheimerinisrael.com">חולה האלצהיימר</a> עוזרות מאוד, גם כשהאדם מגיע לשלב קשה של המחלה - פיזית וקוגניטיבית. הנטייה להרבות במטפלים לחולה האלצהיימר אינה המפתח לתפקוד מיטבי שלו ושל המערכת סביבו. נכון יותר להשקיע בתכנים, בארגון ובסדר הפעילויות, בליווי ממשי ורגשי לחולה עצמו ולנושאים בעול הטיפול בו.

למה כוונתי? אמחיש באמצעות דוגמה. לא מכבר הוזמנתי על ידי שתי נשים, בנותיה של אישה חולת אלצהיימר, לבוא להדריכן. מצאתי את אימן, חולת אלצהיימר במצב סיעודי ירוד מאוד, מלווה בתופעות של אלימות פיזית ומילולית. בגלל מצבה הגרוע, היו לאותה אישה שתי מטפלות, דבר נדיר ביותר, במקביל למעורבותן הרבה של שתי הבנות שגרו בקרבת האם החולה. למרות זאת, כולן היו חסרות אונים ומיואשות לנוכח התנהגותה ומצבה.

אלו היו פני הדברים כאשר פגשתי אותן לראשונה. לאחר פגישת הדרכה אחת ארוכה כבר התחלנו להרגיש בשינוי משמעותי לטובה והפגישות הנוספות שיפרו את מצבה של האם יותר ויותר.

באותה <span style="text-decoration: underline;">פגישת הדרכה</span> סיפקתי למטפלות ולבנותיה מענה לאספקטים שונים של מחלת האם. הנחתי אותן להחליף תרופות, התאמתי לאם תוכנית תעסוקה מלאה, תדרכתי את המטפלות כיצד לנהוג בה כאשר היא נתקפת באלימות ומהי הדרך הנכונה לדבר איתה במצבים שונים, הצגתי לבנותיה דרך לחלוקת הנטל והתפקידים ביניהן.

משפחה זו מדגימה באופן מובהק מצב בו ריבוי מטפלים איננו בהכרח המענה הנכון לקשיים ולאתגרים שמציבה מחלת האלצהיימר. פעמים רבות חסרה מפת התנהלות רלוונטית והולמת. אצל משפחות רבות, גם בסיטואציות אחרות לחלוטין, אני רואה כיצד הסדר, חלוקת התפקידים, ההנחיות הקונקרטיות או המפורטות, גורמת למערכת לתפקד. חוליה נקשרת בחוליה, התיאומים משתלבים, הסדרים היומיומיים מאפשרים להתנהל בשגרה נוחה יותר, הגיונית.

<strong>מתן הדרכה אישית, מותאמת למשפחה, מסייעת רבות באתגר המורכב והמעיק שמציבה מחלת  האלצהיימר. אלצהיימר במשפחה יכול להיות גם התנסות חיובית, מעצימה ומקרבת.</strong>

<strong>שיטת </strong><strong><span style="text-decoration: underline;">Habilitation</span></strong><strong><span style="text-decoration: underline;"> </span></strong><strong>איתה אני עובדת ומדריכה משפחות לחולי אלצהיימר, מספקת כלים לעבודה נכונה עם היכולות שהשתמרו אצל החולה תוך ראיית מכלול רגשותיו וצרכיו שלו ושל המשפחה המטפלת בו. היעזרו בי. </strong>

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר

<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    