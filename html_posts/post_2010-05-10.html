
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">חולי אלצהיימר: "רוצים לחזור הביתה"</h1>
    <div style="text-align: right; direction: rtl">
    <p dir="rtl">קרוב לוודאי שמשפחות לחולי אלצהיימר נתקלו בכך. מדובר בתופעה כמעט גורפת, מאוד ידועה אצל חולי אלצהיימר או דמנציות למיניהן. "אני רוצה הביתה" חוזרים ואומרים החולים, מבקשים ושוב מבקשים: "הביתה". בפועל, על פי רוב – הם נמצאים בביתם.</p>
<p dir="rtl"> </p>
<p dir="rtl">הנטייה הזאת, לחזור על המשפט "אני רוצה הביתה", גוברת בשעות אחר הצהריים, עם שקיעת החמה. בכלל, בשעות אלה ועד למועד ההליכה לישון שנת לילה - גוברות ההתנהגויות החריגות המאפיינות את האנשים החולים. זו שעת דמדומים, בין ערביים, החושך המתקרב ובא מגביר פחדים, חוסר ביטחון ובלבול.</p>
<p dir="rtl"> </p>
<p dir="rtl">מה מבטאת האמירה "אני רוצה לחזור הביתה"? אצל חולי אלצהיימר ודמנציה נפגעת ביותר יכולת הדיבור והתיאור, היכולת התקשורתית שלהם הופכת לכמעט מינימאלית. המצוקה הנובעת מהיבט זה של המחלה היא רבה. החולים חשים תסכול וכעס רב על כך שאינם מבינים ושאינם יכולים להסביר את עצמם. המשפט: "אני רוצה הביתה" הוא משפט פשוט, בסיסי, באמצעותו הם מצליחים לבטא את הקושי והמצוקה, את הכמיהה לחזור למה שהיה ואיננו עוד.</p>
<p dir="rtl"> </p>
<p dir="rtl">בנוסף, <span style="text-decoration: underline;">חולי אלצהיימר או דמנציה</span> חוזרים בתוכי תוכם להיות ילדים קטנים שעדיין חיים בבית אימא ואבא. הם מתגעגעים אליהם וזקוקים להם כפי שלא חשו בכל ימי בגרותם, הם חוזרים להתנהגויות המאפיינות פעוטות והם רוצים לחזור הביתה, לבית ילדותם, לבית בו גדלו בו, לבית הוריהם. פשוטו כמשמעו.</p>
<p dir="rtl"> </p>
<p dir="rtl"> </p>
<p dir="rtl">****</p>
<p dir="rtl">משפחות לחולי אלצהיימר נתקלות בקשיים רבים המלווים את המחלה. ההיבטים ההתנהגותיים והתקשורתיים הינם ללא ספק מהמסובכים והמעיקים שבהם. חשוב לכן, לנסות להבין את הרקע לביטויים השונים ולהקשיב לה שמתרחש בראשו ונפשו של החולה. אין לנו אפשרות מלאה לרדת לסוף דעתו, אבל מושג כללי, ואף מעבר לכך, – יש. הבנה והתייחסות לפן זה של המחלה – יכול לסייע לחולה ולתקשורת עימו. תקשורת נכונה, המותאמת למאפייני המחלה, תקטין באופן משמעותי את התסכול, תשפר את האווירה ותמנע התנהגויות חריגות.</p>
<p dir="rtl"> </p>
<p dir="rtl">משפחות יקרות - על מנת להתמודד עם אתגרי המחלה בה לקה בן משפחתכם וכדי לאפשר לעצמכם חיי שגרה נורמאליים, הינכם זקוקים <span style="text-decoration: underline;">לליווי והדרכה</span>. יש בכוחי לעזור לכם. אל תהססו לפנות אלי.</p>
<p dir="rtl"> </p>
<p dir="rtl">שלכם,</p>
<p dir="rtl">אורית שביט, מומחית לאלצהיימר</p>
<p dir="rtl">הכוונה וליווי למשפחות של חולי אלצהיימר
<a href="http://www.alzheimerinisrael.com/">http://www.alzheimerinisrael.com/</a></p>
<p dir="rtl">054-2277801</p>
<p dir="rtl"> </p>
<p dir="rtl"> </p>
    </div>
    