
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">על הקשר בין תנועה לדמנציה</h1>
    <div style="text-align: right; direction: rtl">
    לפעמים, עוד לפני הכל, לפני כל הסימנים החיצוניים, אפשר לאבחן דמנציה ואלצהיימר לפי תנועה. מבחן תנועה, הליכה בפרט, יצביע על כיווני המחלה, ילמד רבות על מצבו של החולה ועל השלב בה הוא שרוי. מחקרים הוכיחו שקיימת קורלציה רבה בין אופן ההליכה של האדם לבין מצבו הקוגניטיבי-דימנטי.

הליכתו של אדם חולה בדמנציה או אלצהיימר משתנה. הוא מתחיל להרחיב את בסיס הצעידה, לפסוע בפישוק רגליים גדול יותר, ידיו נוטות קדימה וכך גם כל גופו, הליכתו היא כבדה כאילו הוא שוקע בכל צעד, נעלמת ההזדקפות שהיא הבסיס לתנועה האנושית מאז שחר ילדותינו. ההליכה הכבדה וללא ההזדקפות של חולי האלצהיימר מסמלת את רצונם לקבע את עצמם יותר ויותר לאדמה, לביטחון, לאחיזה בקרקע – קרקע המציאות.

עם זאת, אצל חולים מהסוג הזה קיימת נטייה גדולה ביותר לנפילות, קיים קשר הדוק בין נפילות לבין יכולת מוחית. הרי גם כשאדם נופל הוא מנסה לגרום לנפילה להיות רכה. הוא מנסה למנוע אותה. שיבוש מוחי יפגע ביכולת לווסת את הנפילות, ולכן כאשר אנשים מבוגרים מדווחים לרופא על ריבוי נפילות, נדלקת נורה אדומה ויש לבדוק את הקשר לדמנציות למיניהן.

עבודה גופנית עם חולי דמנציה או אלצהיימר חשובה ביותר, בעיקר לפי שיטת פלדנקרייז. עבודה זו מחזקת את תחושת האמצע ומסייעת בהפחתת הסיכון שבנפילות.

במהלך <span style="text-decoration: underline;">שנות עבודה רבות</span> עם קשישים, חולי אלצהיימר בפרט, התמחיתי בשיטת פלדנקרייז ובעבודה עם קשישים בתחום התנועה. מרכיב משמעותי זה נכלל בתוכנית להדרכת משפחות לחולי אלצהיימר אותה אני מעבירה.
בעשר שנות לימודים אוניברסיטאיים ועבודה בתחום ניהול מחלקות לטיפול בקשישים בארה"ב, נחשפתי לשיטת טיפול חדשנית ומצליחה ביותר לחולי אלצהיימר ודמנציה, שיטה אותה הבאתי לישראל עם חזרתי. על פי גישת טיפול זו, המכונה <span style="text-decoration: underline;">Habilitation</span>, החולה מטופל בביתו על ידי בני משפחה או מטפלים קבועים, זאת בעזרת ליווי מקצועי הכולל הדרכה של מספר מפגשים, שמטרתם היא לסייע בניהול המחלה ובהקלה על הטיפול בחולה ובמטפלים בו.

בהדרכה אותה אני מעבירה, אני מלמדת את המשפחות לתקשר טוב יותר עם החולה, להפעיל אותו גופנית, להעסיק אותו, לשמור על בטיחותו ועוד. אני מכוונת את בני המשפחה ומנחה אותם כיצד להטמיע נהלים והרגלים המקלים בשגרת היומיום של המחלה.

משפחות יקרות, ההתמודדות עם מחלות הדמנציה השונות היא קשה ומאתגרת בכל היבט אפשרי. אל תהססו להיעזר בי.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר
<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    