
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">באיזה שלב על משפחה לחולה אלצהיימר לקבל הדרכה מקצועית?   </h1>
    <div style="text-align: right; direction: rtl">
    אני פוגשת משפחות ל<a href="http://www.alzheimerinisrael.com">חולי אלצהיימר</a> בשלבים שונים של התפתחות המחלה אצל יקיריהם. לא פעם עולה השאלה? האם זה מאוחר מדי/מוקדם מדי להתחיל בהדרכה משפחתית לטיפול בחולה? מהו הזמן הנכון להתחיל בהדרכה למשפחה המלווה חולה אלצהיימר? שאלות מצוינות. אנסה להשיב עליהן.

לעיתים מתקשרים אלי בני משפחה לאדם שנמצא <span style="text-decoration: underline;">בראשית תהליך המחלה,</span> כאשר האבחון רק התקבל או כאשר החולה הוא איש צעיר יחסית. אותן משפחות פונות אלי "רק על מנת לברר" כמה שאלות והבהרות כלליות. הן חושבות שמוקדם לקחת <span style="text-decoration: underline;">הדרכה מקצועית</span> וליווי מתמשך. למעשה, הן מחכות לאירועים קיצוניים שיקרו בשלב מתקדם יותר - שלב הקטסטרופות, הכולל: אלימות פיזית ומילולית. לא פעם, אז דווקא מאוחר מדי, קשה הרבה יותר לעזור לחולה.

לא מכבר נפגשתי עם אישה שאמה חולת אלצהיימר בשלב די מתקדם. האם החולה הייתה מלווה בעובדת זרה שמצאה את עצמה במקרים רבות חסרת אונים מול התנהגויותיה של אותה אישה, שנהגה כנגדה באלימות גופנית ומילולית, דחפה אותה וקיללה אותה. הבת הביעה באוזניי חרטה על כך שהיו אובדי עצות תקופה ארוכה וצער רב בשל העובדה שלא מצאה אותי מוקדם יותר.

גם אני מצרה על כך מאוד. אלמלא היו מתחילים מוקדם יותר בליווי והדרכה מקצועיים, ניתן היה לווסת ולנהל טוב יותר את מחלת האם.

דווקא בשלב מתקדם ההדרכה עוזרת פחות, מהסיבה שנשאר פחות מוח לעבוד איתו. ככל שמתחילים את ההדרכה מוקדם יותר, אפשר להשפיע על מהלכה באופן ניכר; ניתן  להאט את תהליכי המחלה, להאט את קצב אובדן יכולותיו של המוח. אפשר להכין את המערכות כולן להתנהלות טובה – בהווה ובהמשך הדרך. משפחה העוברת סדרת פגישות הדרכה תדע איך לתקשר נכון עם החולה, תתאים בטיחותית את סביבת המגורים, תלמד איך להעסיק את החולה, לתחזק את היכולות השכליות והגופניות שעדיין נותרו לו ותשכיל גם לחלק את הנטל כך שלא ייפול על אדם אחד שעשוי לקרוס לפתע.

התוצאה טובה ביותר לחולה – לתחושותיו והתנהלותו. בנוסף, מתאפשרת אלימינציה של תופעות כמו תוקפנות וחוסר ציות. התוצאה מקלה ביותר גם על המשפחה – שמבינה מה היא עושה, לאן פניה מועדות, יש לה תוכנית עבודה ומפת התנהלות והיא מחזיקה מעמד טוב יותר.

אל תהססו לפנות אלי לקבלת עזרה לפני שמאוחר מדי.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר
<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    