
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">על התעתוע במחלת האלצהיימר</h1>
    <div style="text-align: right; direction: rtl">
    מחלת האלצהיימר מבלבלת ביותר את משפחת החולה. השינוי החל באדם החולה הוא מתעתע ומתסכל ולא פעם בני המשפחה שואלים את עצמם – האם הוא באמת חולה? שוכח? לא מזהה? מבולבל?

אני רוצה להתייחס לתופעה ידועה ומוכרת הכרוכה ב<span style="text-decoration: underline;">אלצהיימר</span>: ההרגשה המתקבלת מן האדם החולה כאילו הוא נכנס ויוצא אל תוך המחלה. מעין השתנות קבועה, כמו בזמני שפל וגאות, בהם ישנם רגעים שהחולה מבולבל לגמרי, לא מזהה את בני משפחתו הקרובה, אפוף כולו בענן כבד. ורגעים אחרים, בהם נדמה שהעננה זזה מן המוח ומשתלטת צלילות ובהירות, אז החולים מדויקים, מדברים לעניין, שואלים שאלות רלוונטיות לחלוטין.

כאשר האדם החולה "חוזר לתמונה" – נדמה כאילו אין בכלל בעיה ובני המשפחה מתבלבלים ושואלים את עצמם – באמת יש לו אלצהיימר?
לא מכבר שוחחתי עם אישה שאמה אובחנה כ<a href="http://www.alzheimerinisrael.com">חולת אלצהיימר</a>. היא סיפרה לי שלפעמיים, היא יושבת איתה יחד מול הטלוויזיה, והאם לא מזהה אותה בכלל. היא יושבת כפופה ומכונסת בתוך עצמה, מלמלת לעצמה דברים חסרי קשר ופשר. ואז פתאום, בתפנית חדה ומפתיעה, מרימה את הראש ושואלת את ביתה שאלות על הבת שלה, נכדתה: האם עוד יש לה את החבר ההוא? יוצאים יחד? בעיות וכו'... כאילו הן ממשיכות שיחה מאוד אקטואלית שנקטעה לא מכבר.

אכן, מצב מבלבל ומתסכל, אבל יש לו הסבר. זו תופעה אופיינית לאלצהיימר – צלילה פנימה ולפתע התרוממות מעל לפני המים. כיצד מתמודדים איתה? קודם כל, זורמים. אם החולה מדבר לעניין, צריך לפתח איתו שיחה ככל האפשר. אם הוא מבולבל ולא מזהה, יש לעזור לו ולומר לו אם השם ואת הקשר המשפחתי (או אחר) לדוגמא: אני מזל, הבת שלך. החולה רואה ושומע את האדם שמולו. הזיהוי המפורש מסייע לו להבנת התמונה הרחבה יותר.

ההתמודדות עם מחלתו של האדם הקרוב והיקר היא אינטנסיבית וקשה – מעשית ורגשית. חשוב להבין ולהכיר את ההיבטים השונים והתופעות הייחודיות המופיעות עם המחלה. <span style="text-decoration: underline;">בהדרכה אישית, מותאמת למשפחה,</span> אני מסייעת רבות בהכלת ופענוח האתגר המורכב והמעיק שמציבה מחלת האלצהיימר.
שיטת <span style="text-decoration: underline;">Habilitation</span><span style="text-decoration: underline;"> </span>איתה אני עובדת ומדריכה משפחות לחולי אלצהיימר, מספקת כלים לעבודה נכונה עם היכולות שהשתמרו אצל החולה תוך ראיית מכלול רגשותיו וצרכיו שלו ושל המשפחה.  אני מלמדת את בני המשפחה לתקשר טוב יותר עם החולה, להפעיל אותו גופנית, להעסיק אותו, לשמור על בטיחותו ועוד. אני מכוונת ומנחה אותם כיצד להטמיע נהלים והרגלים המקלים בשגרת היומיום של המחלה. היעזרו בי.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר
<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    