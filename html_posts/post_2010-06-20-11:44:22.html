
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">איזה רופא מתאים ביותר לטיפול בחולה אלצהיימר?</h1>
    <div style="text-align: right; direction: rtl">
    לאיזה רופא פונים כאשר מתעורר חשש לקינונה של מחלת האלצהיימר? האם הרופא המטפל אמור להיות רופא משפחה או רופא גריאטור? מי מרכז בידיו את הנתונים הרלוונטיים? מי מנהל את מערך התרופות הניתנות לחולה והתיאומים ביניהן?

בשלב הראשוני, עוד קודם לאבחון המחלה יש לפנות לרופא משפחה, שמפנה את האדם לבדיקות הנדרשות לצורך אבחון. אם האבחון מאשר את החשד, ובמידה ומדובר באדם מבוגר (וסביר להניח שכך המצב, מחלת אלצהיימר שכיחה בעיקר בקרב אנשים מבוגרים), מומלץ ביותר להמשיך בטיפול ומעקב של רופא גריאטור או פסיכו- גריאטור.

למה כדאי לעבור מרופא המשפחה אל רופא גריאטור? לרופא משפחה אין התמחות ספציפית וכשקיימת בעיה הוא שולח את החולה לרופא מומחה. האחרון בודק את האדם ונותן לו תרופה נקודתית לבעיה עליה הוא מתלונן, אבל אינו לוקח בחשבון תופעות אחרות מהן סובל האדם ותרופות נוספות אותן הוא נוטל.

לעומת זאת, רופא גריאטור בוחן את האדם באופן מלא והוליסטי יותר. מלכתחילה, הוא מתבונן באדם החולה מנקודת מבט הבוחנת את גילו ויכולותיו הגופניות, נפשיות וקוגנטיביות.

הוא מרכז בידיו את כל המידע הרפואי שקיים אודות <span style="text-decoration: underline;">חולה האלצהיימר</span> – טיפולים, ניתוחים שעבר, תרופות, פרטים אישיים ועוד. הוא עושה סדר בכל הנתונים, בודק שאין מצב בו תרופה מסוימת מתנגשת באחרת, על בסיס בחינת הנתונים הוא יכול להפחית מינוני תרופות או להוריד תרופות מיותרות. האיזון התרופתי עשוי להשפיע לטובה על תחושת האדם ומצבו. בנוסף, הרופא הגריאטור ממליץ על פעילויות גופניות או אחרות שיכול החולה לבצע ובכך לשפר את מצבו. בכל מקרה, רופא גריאטור אינו רשאי לרשום מרשמי תרופות, אלא רק להמליץ עליהן, ועל כן הוא עובד בשיתוף פעולה עם רופא המשפחה.

בעבודתי, <span style="text-decoration: underline;">כמלווה ומדריכה לחולי אלצהיימר ובני משפחתם</span>, אני ממליצה תמיד על שיתוף רופא גריאטור בהתמודדות עם המחלה. איזון תרופתי הינו אחד המרכיבים החשובים בניהול המחלה.

בהדרכה אותה אני מעבירה למשפחות ל<a href="http://www.alzheimerinisrael.com">חולי אלצהיימר</a> אנחנו מתמקדים בהיבטים נוספים וחשובים של המחלה, כגון תקשורת עם החולה, פעילויות וקשרים חברתיים, ארגון סביבה בטיחותית עבורו, התמודדות עם תופעות של אלימות מילולית או פיזית וניהול שגרה נכונה וטובה לו ולמטפליו.

אל תהססו להיעזר בי.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר
<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    