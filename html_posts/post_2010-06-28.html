
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">מה קורה כשהאלצהיימר שועט במהירות קדימה?  </h1>
    <div style="text-align: right; direction: rtl">
    מחקרים רבים נערכים בשנים האחרונות להבנת מחלת האלצהיימר. מידע רב נאסף וקיימת הבנה טובה בעולם הרפואה באשר למהלך המחלה. שלביה של המחלה מוכרים למטפלים ולרופאים ועל כן, ניתן לצפות במידה גבוהה מה צפוי להתרחש לאדם החולה ומכאן גם כיצד להיערך, להתכונן לבאות, להתמודד מראש עם האתגרים שבדרך. כל אלה יכולים להקל ביותר על המשפחה והסביבה המטפלת באדם החולה.

עם זאת, ישנם מקרי קצה הנצפים מדי פעם בקרב חולי אלצהיימר. מדובר באנשים שהמחלה מתבטאת אצלם לא על פי מסלולה השכיח והמקובל. אצל חולים אלה ניתן לזהות הידרדרות מהירה ביותר ולא מוסברת של האלצהיימר. נדמה אז כי החולה צולל ושוקע במהירות מסחררת אל תוך התהום וניכר כי משבוע לשבוע מצבו הולך ומחמיר באופן קיצוני. הידרדרות תלולה זו מלווה על פי רוב בירידה ביכולת הגופנית, בהתנהגויות חריגות כמו צרחות, פגיעה של האדם בעצמו, סירוב לאכול ותופעות קשות נוספות המקשות ביותר על התנהלות המשפחה והמטפלים בו. למרות שתופעות אלה אופייניות גם כשהמחלה מתנהלת במהלך "תקין", במקרים הקיצוניים הנ"ל הן חמורות ואנטנסיביות הרבה יותר.

נטייה זו מזוהה לעיתים עם אנשים צעירים יחסית הלוקים במחלה. מערכות גופם הבריאות והמתפקדות היטב מאיצות את קצב התקדמות המחלה. אך, גם אצל המבוגרים יותר ניתן לזהות את התופעה הבלתי מוסברת הזו.

משפחות המתמודדות עם <a href="http://www.alzheimerinisrael.com">חולה</a> כזה ניצבות מול קושי כפול ומכופל. הכאב העצום המלווה את המקורבים עקב השינויים החלים ביקירם ואובדן הקשר עימו, מועצמים לנוכח הקצב המוגבר של התקדמות המחלה והתופעות החריגות הנלוות לכך. בנוסף, כאשר האלצהיימר תוקף באופן אלים שכזה, על פי רוב אין המחלה נמשכת שנים, אלא חודשים בלבד.

כמי שעובדת שנים רבות עם חולי אלצהיימר, מלווה ומדריכה משפחות של החולים, תפקידי הוא בראש ובראשונה לאתר ולזהות את המקרה ולהסביר את מרכיביו והשלכותיו לבני המשפחה. אני מכינה את בני המשפחה לצפוי להם ומפחיתה ציפיות. כן, עליהם להבין כי ייתכן כי פטירת יקירם תתרחש מהר הרבה יותר מרוב חולי האלצהיימר. מעמד קשה ומכאיב כשלעצמו. כמו כן, גם כאשר מדובר במהלך ברוטאלי ובלתי צפוי כמעין זה, אפשר להתכונן ולהיערך, להתאים את תנאי הסביבה ולקבל כלים להתמודדות.

ראוי לציין כי על פי רוב המחלה נמשכת שנים והתקדמותה מתרחשת באופן הדרגתי ואיטי בהרבה. חשוב, אם כן, להכיר את ההיבטים השונים המאפיינים כל שלב ולהיערך לקראתם. במהלך הדרכת המשפחות, אני מלמדת את המקורבים לחולה כיצד לסייע לו מן ההיבט הגופני, הקוגניטיבי והרגשי. מטרתה של שיטת Habilitation איתה אני עובדת היא להביא לשיפור איכות חייו של החולה ושל המטפלים בו.

אל תהססו להיעזר בי.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר
<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    