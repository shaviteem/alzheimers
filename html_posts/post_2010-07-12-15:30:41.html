
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">הערך המוסף של מחלת האלצהיימר</h1>
    <div style="text-align: right; direction: rtl">
    ליווי והדרכה למשפחה המטפלת ב<a href="http://www.alzheimerinisrael.com">חולה אלצהיימר</a> הוכחו כחיוניים, מעשית ורגשית, בהתמודדות עם הקשיים הרבים שבדרך. עם זאת, אפקטיביות ההדרכה תלויה וקשורה קשר ישיר במערכות היחסים המתקיימות בתוך המשפחה, כאשר לא פעם ההדרכה עצמה יוצרת או מעצימה קשרים בלתי תקינים ויוצקת בתוכם מרכיבים נהדרים כמו שקיפות, אמון, שיתוף פעולה, רצון טוב ואפילו - אהבה!

לעיתים אני מגיעה להדריך משפחה שקיים בה מתח טעון ובלתי פתור. בחלק מהמקרים הללו, צפים הכעסים מעל לפני השטח במהלך ההדרכה ונוצרים פיצוצים והתנגשויות. אלא שאז, דווקא מתוך הרצון לתמוך באדם היקר והקרוב, הקשיים מדוברים ומתווכים, וצומחות להן קרבה והידברות מחודשת. המשפחה בעצם מועצמת כתוצאה מן ההדרכה וגורפת לעצמה ערך מוסף, חשוב ויקר. במקרים כאלה, אני נרגשת ומאושרת מאוד.

הנה סיפור מקרה לדוגמא. הגעתי להדריך משפחה בה האב חלה באלצהיימר, ולצדו נותרה אשתו, אם שני ילדיו – בן ובת בוגרים ומשפחותיהם. בדרך אופיינית למדי, העדיפה האם את הבן על פני הבת למרות שהבת היא זו שסיפקה את התמיכה היומיומית וטיפלה בכל העניינים השוטפים. המצב הפך לקיצוני, הפליית הבת הפכה למנהג קבע והאם אף החליטה שתעביר כספי ירושה גדולים בהרבה לבנה. לא היה לכך שום הסבר הגיוני, והוא נבע רק מן העובדה הפשוטה שהוא בן והיא בת.

באחת הפגישות שקיימתי עם האם והבת צף הנושא בעוצמה ויצא בצורה של ריב גדול, הטונים עלו, השתיים הטיחו האשמות קשות האחת בשנייה, ובעצם כל מה שלא דובר במשך שנים והיה חבוי מתחת לפני השטח – התפרץ במלוא עוזו.

הבנתי אז שניווט של השתיים לעבר מטרה המשותפת לכולנו – טיפול טוב ונכון לאב – יכול ליצור חיבור והידברות חיוביים. בדרכי נועם הצלחתי לתווך ביניהן, לאפשר לכל אחת לראות ולהרגיש את הקשיים של השנייה, להביא למודעות את הכעסים והטענות ההדדיות, לעודד הבנה בין שתיהן, ליצור הסכמות ותובנות חדשות שיעלו אותנו על מסלול יציב שיאפשר עבודת צוות למען האב החולה. לשמחתי הרבה, הפגישה הזו חוללה תפנית וכיום השתיים מספרות לי על קשר מלא אהבה ופרגון שצומח ומתהדק ביניהן. פשוט נפלא! הנה קרן אור מחממת למשפחות המתמודדות עם קשיי ומכאוביי המחלה אצל יקירן.

אני עובדת עם חולי אלצהיימר, <span style="text-decoration: underline;">מלווה ומדריכה</span> משפחות של חולים כבר שנים רבות, בארה"ב ובארץ. משפחות הנעזרות בי מדווחות על הקלה רבה.
השיטה איתה אני עובדת, המכונה <span style="text-decoration: underline;">Habilitation</span><span style="text-decoration: underline;">, </span> מאפשרת לכל מטפל עבודה נכונה עם היכולות שהשתמרו אצל חולה האלצהיימר תוך ראיית מכלול רגשותיו וצרכיו שלו ושל בני המשפחה.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר
<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    