
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">מי מרים ידיים מראש בטיפול בחולי אלצהיימר?</h1>
    <div style="text-align: right; direction: rtl">
    החששות מקננים כבר תקופה ארוכה, ואז ביום אחד מתקבלת האבחנה: זה זה. אלצהיימר. מיום ליום המצב מחמיר, בן או בת המשפחה שוקעים בעולם של בלבול ושכחה, מאבדים יכולות תפקוד בסיסיות ונופלים להתנהגויות תוקפניות. המשפחה מוצאת את עצמה פועלת בתוך מציאות משתנה, כואבת וקשה והם אובדי עצות, קורסים תחת הנטל המורכב הכרוך בטיפול בחולה אלצהיימר, ללא כלים, ללא ידע וללא כל הכנה.

בשלב זה, בני משפחה פונים אליי לקבלת סיוע ותמיכה, ואני - כמי שעוסקת <span style="text-decoration: underline;">בהדרכה וליווי</span> משפחות לחולי אלצהיימר, מעוניינת לעזור ככל שניתן.

פעמים רבות, מתקשרים אלי – בן/בת הזוג של החולה או בן/בת להורה החולה ומתארים באוזניי מצב קשה ביותר בו נמצא האדם החולה והם עצמם. הם מספרים כיצד הם מתקשים לתקשר עם חולה האלצהיימר ואיך הוא הופך לסיעודי ותלוי במהירות רבה. הם אומרים לי שאין בכוחם וביכולתם לספק תשובות לכל הבעיות הצצות בעת ובעונה אחת: בטיחותו של החולה, הטיפול היומיומי בו, האיזון התרופתי, צרכיו הרגשיים, תופעות התנהגותיות בעייתיות ועוד. לדבריהם,  המצב הוא בגדר כאוס מוחלט.

אני מסבירה להם מה <span style="text-decoration: underline;">אני עושה</span> וכיצד אני יכולה לעזור. הם מגיבים על פי רוב, בהקלה ושמחה, אומרים שזאת בדיוק העזרה לה הם זקוקים ולא פעם מכנים אותי "מלאך מושיע". בשלב הבא, אנחנו קובעים פגישה. אלא שאז, לפעמים תוך זמן קצר ביותר, עניין של דקות, הם חוזרים אליי ומבטלים את הפגישה.

מדוע? מה מפחיד אותם? תתפלאו, לא הכסף. על פי רוב, אותם בני המשפחה מדברים עם קרוב משפחה די רחוק שמשכנע אותם שלא צריך את ההדרכה והכל יסתדר. יהיה בסדר. אל תדאגו.

אבל שום דבר לא יהיה בסדר או קל יותר. להיפך. ואיך אפשר שלא לדאוג כשבכל יום צץ קושי חדש? ובכלל, איך זה שאדם שאיננו נושא באחריות ובעול מחליט על חיים של אדם המתמודד עם הקשיים היומיומיים? שהתקשר אליי מתוך מצוקה גדולה?

על פי תפיסתי, מה שעומד מאחורי ההחלטה שלא להיתמך ולוותר על הסיוע הינה המחשבה שהחולה כבר לא שווה את המאמץ, שחולי אלצהיימר הם סרח עודף ושאין להם זכות קיום. אני חשה אז תסכול, עצב וכאב.

משפחות יקרות, <a href="http://www.alzheimerinisrael.com">חולה אלצהיימר</a> הוא אדם הזקוק לכם! בכוחכם להקל עליו גם אם נדמה לך שהוא כבר איננו מבין דבר. אמת זו נכונה ומשמעותית בעיקר בתחילת דרכה של המחלה העשויה להימשך שנים רבות. חשוב מאוד מאוד להיערך להתמודדות הזאת, דווקא בשלבים הראשונים שלה. הכנה לקראת הבאות תקל ביותר על החולה ועל המטפלים בו.

במהלך ההדרכה אני מלמדת את בני המשפחה לתקשר טוב יותר עם החולה, להפעיל אותו גופנית, להעסיק אותו, לשמור על בטיחותו, לתת מענה לצרכים רגשיים ולבעיות התנהגות. אני מייעצת בנוגע לטיפול התרופתי, מנחה כיצד אפשר לקיים שגרת יומיום נכונה לחולה ומגישה כתף ותמיכה למטפלים בו.

אל תוותרו על חייהם של יקיריכם, חולי האלצהיימר.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר

054-2277801

<a href="http://www.alzheimerinisrael.com/">http://www.alzheimerinisrael.com/</a>
    </div>
    