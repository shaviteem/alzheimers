
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">מה קורה לחולה אלצהיימר שאינו יכול להתלונן על כאבים?</h1>
    <div style="text-align: right; direction: rtl">
    הרעה התנהגותית פתאומית במצבו של חולה אלצהיימר צריכה להדליק נורה אדומה בקרב המטפלים שלו. למה הכוונה? כאשר חולה אלצהיימר שרוי זמן רב יחסית בתוך המחלה, ומצבו תואם את שלב המחלה בו הוא נמצא, ולפתע חלה הידרדרות חדה בהתנהגותו, עצרו ובדקו את כל הסיבות האפשריות לפני נקיטת צעדים קיצוניים.

כאשר <a href="http://www.alzheimerinisrael.com">חולה האלצהיימר</a>, המנהל שגרה יומיומית של המחלה התואמת את האבחנה של מצבו, נתקף לפתע באלימות קיצונית, חוסר שקט, חוסר שינה, הפיכת היום ללילה וכד' - הנטייה המיידית היא לעבור פאזה. פעמים רבות הטיפול הנגדי מחריף והוא מתבטא במתן תרופות פסיכוטיות חזקות, הגברת מינוני תרופות ולא פעם, גם - אשפוז במחלקה סגורה בבית חולים לחולי נפש.

לפני שאתם יורים בכל התותחים, רצוי לבדוק האם ההידרדרות אינה מתרחשת כתוצאה מבעיה בריאותית-גופנית מטרידה שהחולה, עקב מצבו, אינו יכול להתלונן עליה. כדאי תמיד בשלב הראשון לבצע בדיקות גופניות ולשלול אפשרות של שיבוש גופני שגורם לאדם תסכול, שיוצר כעס, שמביא אותו לכדי אלימות.

הנה סיפור לדוגמא. אדם בשנות השישים המאוחרות, אובחן כחולה אלצהיימר כמה שנים קודם לכן, גיל צעיר יחסית למחלה. הייתה לו, לאותו אדם, נטייה לאלימות אבל היא לא הייתה יומיומית. הוא אכן סבל מימים של חוסר תפקוד, חוסר ציות והיה בורח פעמים רבות מן הבית, אבל ההתקפים והבעיות לא היוו סכנה של ממש לו ולמטפלים בו.
לפני זמן קצר נתקף לפתע התקף אלימות קשה. הוא תקף את אשתו בכוח רב, שסיכן את שלמותה, ולא נותרה ברירה אלא לערב את המשטרה. במהלך הטיפול באירוע, אחד מקורבי המשפחה ליווה את החולה לשירותים ושם לב שהוא עומד שם, אבל לא יוצא ממנו שתן. מיד עלה חשד שקיימת בעיה כלשהי במערכות השתן. האיש נלקח לבדיקות, ואכן התגלתה בעיה רפואית שיצרה עצירת שתן, והיא שגרמה לו לכאבי תופת, אותם לא יכול היה להביע בגלל מצבו, אבל הכאב והתסכול הביאו אותו לאלימות הקיצונית. טיפול בבעיה הרפואית גרם לו לחזור לאופן התנהלותו הקודם.

במשך שנים רבות אני <span style="text-decoration: underline;">מלווה משפחות של חולי אלצהיימר</span> ומדריכה אותם כיצד לטפל במצבים שונים הכרוכים במחלה. אני מלמדת את המקורבים לחולה כיצד לסייע לו מן ההיבט הגופני, הקוגניטיבי והרגשי, באמצעות שיטת טיפול הנקראת <span style="text-decoration: underline;">Habilitation</span> המאפשרת שיפור איכות חייו של החולה ושל המטפלים בו. השיטה מציעה דרכים לעבודה נכונה עם היכולות שהשתמרו אצל חולה האלצהיימר תוך ראיית מכלול רגשותיו וצרכיו שלו ושל בני המשפחה.

אל תהססו לפנות אלי לקבלת עזרה לפני שמאוחר מדי.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר
<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    