
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">מי לוקח אחריות על ניהול מחלתו של חולה האלצהיימר?</h1>
    <div style="text-align: right; direction: rtl">
    פוסט זה מופנה אליכם – בנים ובנות יקרים להורה שלקה במחלת האלצהיימר.
אתם נמצאים במצב קשה ומורכב. אביכם או אימכם שוקע/ת מדי יום אל עולם של בלבול, שכחה, חוסר תפקוד, שינוי דפוסים התנהגותיים ותלות פיזית הולכת וגוברת. עליכם לספק פתרונות לבעיות שצצות מרגע לרגע ולהעניק תמיכה מעשית ורגשית לאדם החולה ולאדם המטפל בו - הצלע הבריאה במשפחה.

אתם מתקשרים <span style="text-decoration: underline;">אלי</span> ומתארים באוזניי מצוקה עמוקה, מספרים לי כי אתם אובדי עצות בהתמודדות עם האתגרים ואין בידכם את הכלים הדרושים להבנת התהליכים וניהול מחלת האלצהיימר. בשיחה הראשונית, אתם אומרים לי שההדרכה שלי הכרחית וכי היא יכולה לעזור לכם מאוד. בשלב הבא, אנחנו קובעים פגישה.

בהמשך, אתם משוחחים על הנושא עם אביכם או אמכם, האדם הבריא המלווה את החולה, על פי רוב איש/ה מבוגר בעצמו. הוא/היא מתלבטים, אינם מוכנים להתחייב, לא בטוחים שההדרכה תועיל להם, רוצים לשמוע עוד חוות דעת רפואית, מחכים שהזמן יעבור ואולי משהו יסתדר ועוד כהנה וכהנה הסברים ותירוצים על מנת להימנע מעזרה.

ההורה הבריא נמצא עמוק בחוויה הקשה של המחלה. הוא מתקשה להתרומם מעליה ולהבין שעליו להיעזר במלא כוחו כדי להתמודד טוב ונכון עם האלצהיימר, לטובתו ולטובת האדם החולה. בנוסף, דור ההורים שייך לדור שמתקשה לבקש עזרה, פוחד להוציא החוצה את הקשיים ולהודות שהוא זקוק לסיוע ושאותו סיוע הינו הכרחי ביותר עבורו.

בנים או בנות, כאן אתם נכנסים לתמונה. אתם, שמתקשרים אלי מתוך מצוקה רבה, אל תוותרו. קחו אחריות! אל תדחו ללא קץ את ה<span style="text-decoration: underline;">הדרכה</span> שאני מציעה. החשש שלכם לעשות מהלך כנגד ההורים הינו מוטעה. זהו דווקא מהלך לטובתם, מהלך העשוי לשנות שינוי מהותי ומשמעותי, להקל על התפקוד ולשפר את איכות החיים של כל הנוגעים בדבר.

במשך שנים רבות אני עוסקת בליווי והדרכה של משפחות ל<a href="http://www.alzheimerinisrael.com">חולי אלצהיימר</a>. בארה"ב התמחיתי בשיטת טיפול באלצהיימר הנקראת <span style="text-decoration: underline;">Habilitation</span>. השיטה מתמקדת במאמץ לאפשר למשפחת החולה חיים נורמאליים יחד איתו בבית ובמאמץ לעבוד מול היכולות שנשארו אצל החולה ולא באלה שאבדו או הידרדרו. כדי להעניק לחולה טיפול טוב - חשוב להבין את תהליכי המחלה, להכיר מקרוב את רגשותיו ורצונותיו של החולה, ללמוד כיצד לתקשר איתו, איך להפעילו, כיצד להרכיב ולנהל את שגרת יומו ועוד. הבסיס לשיטת טיפול זו הינו הדרכת המשפחה והסביבה המטפלת בחולה.

אל תמנעו מיקירכם את הטיפול הטוב והנכון ביותר לו הוא זקוק. אל תדחו את הסיוע לו הוא זקוק עכשיו!

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר
<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    