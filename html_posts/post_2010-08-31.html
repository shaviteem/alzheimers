
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">מדוע חשוב למנות אפוטרופוס לניהול האלצהיימר?</h1>
    <div style="text-align: right; direction: rtl">
    כאשר מתקבלת האבחנה למחלת האלצהיימר, מבחינה חוקית מוסרת מן האדם החולה כל אחריות והוא  מאבד את <em><strong>קבילותו המשפטית</strong></em>. על כן, רצוי מאוד שהמשפחה תמנה לו <strong><em>אפוטרופוס</em></strong>, נציג של המשפחה, שינהל את מחלתו על כל היבטיה. <strong><em>מינוי אפוטרופוס</em></strong> יכול להקל מאוד על <strong><em>קבלת החלטות</em></strong> הקשורות במחלה והכוונה מווסתת ומושכלת שלה.

איזה תוכן ניתן ליצוק לתפקיד האפוטרופוס מעבר ל<strong><em>אחריות המשפטית</em></strong> על רכושו וגופו של בן המשפחה ה<a href="http://www.alzheimerinisrael.com">חולה באלצהיימר</a>?

הנה סיפור לדוגמא. לאחרונה פגשתי משפחה הכוללת שמונה אחים ואחיות. הצעיר שבחבורה לקה באלצהיימר בגיל צעיר יחסית, סביב ה-50. מדובר באיש גרוש, אב לילדים בוגרים שחי כל השנים בחו"ל. הוא חזר ארצה לאחר קבלת האבחנה, מתוך כוונה שהמשפחה הגרעינית תישא ב<strong><em>אחריות</em></strong> <strong><em>לטיפול</em></strong> בו לשארית חייו.

אלא שאחיו ואחיותיו הרבים התנערו ממנו, נעלמו ואינם רוצים כלל לשתף פעולה. פרט לאח אחד, מהצעירים שבבנים, שבדיון עם אחיו הוסכם שהוא זה שימונה כאפוטרופוס ויהיה אחראי על ניהול המחלה, דהיינו טיפול ברכושו ובגופו של האח החולה על כל ההחלטות הרפואיות שיש לקבל.

המעניין בסיפור הזה, הוא שאותו אח – בניגוד מוחלט לכל אחיו ואחיותיו – הסכים לקחת על עצמו את האחריות הלא פשוטה הזאת בחפץ לב, ואף יותר מכך. הוא חש שהוא מבצע שליחות ומינויו כאפוטרופוס הקנה לו תחושה עמוקה של <strong><em>מחויבות</em></strong> וצורך להחליט עבור אחיו כיצד הוא יבלה איתו, עם מי הוא ייפגש, במה יועסק ועוד. הוא הזמין אותי להדרכה כחלק מאותה היערכות. יחד בנינו לאח החולה <strong><em>סדר יום </em></strong>המותאם לו ולשלב בו נמצאת מחלתו.

במקרה זה, הענקת הסמכות הגבירה וחיזקה את מחויבותו העמוקה של האח כלפי אחיו החולה. זאת אכן דוגמא יפה ומחממת לב.

שנים רבות אני עובדת עם חולי אלצהיימר, <span style="text-decoration: underline;">מלווה ומדריכה</span> משפחות של חולים. השיטה איתה אני עובדת, מכונה <span style="text-decoration: underline;">Habilitation</span><span style="text-decoration: underline;">, </span> והיא מאפשרת לכל מטפל עבודה נכונה עם היכולות שהשתמרו אצל חולה האלצהיימר תוך ראיית מכלול רגשותיו וצרכיו שלו ושל הסובבים לו.

אני מלמדת את בני המשפחה כיצד לבנות סדר יום פעיל והולם לאדם החולה, המורכב מתנועה, משחקים, פעילות חברתית, אתגרים מוחיים ופעילות תעסוקתית בבית (כמו אפיה, סידור פרחים ומלאכת יד)

שיטת Habilitation מתמקדת במאמץ לאפשר למשפחת החולה חיים נורמאליים יחד איתו בבית ובמאמץ לעבוד מול היכולות שנשארו אצל החולה ולא באלה שאבדו או הידרדרו.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר

<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    