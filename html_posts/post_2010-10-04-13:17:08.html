
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">מחוות חסד אחרונות לחולה באלצהיימר</h1>
    <div style="text-align: right; direction: rtl">
    מה מרגיש חולה אלצהיימר בשלב הסופי של המחלה? מה הוא חווה ומבין? האם הוא מזהה מחוות אישיות? יחס אנושי?

חולה אלצהיימר <span style="text-decoration: underline;">ב<strong><em>שלב השלישי</em></strong></span> והאחרון של המחלה הוא אדם מוגבל וסיעודי בהיבט הגופני. מזמן כבר איננו מזהה קרובי משפחה, <strong><em>התקשורת המילולית</em></strong> מוגבלת או איננה קיימת בכלל, הוא מרבה להשתנק באכילה וישן רוב שעות היום. עם זאת, עד לרגעיו האחרונים, חולה האלצהיימר מרגיש. הוא חש את האווירה סביבו והיא משפיעה עליו. אסור לנו לשכוח זאת.

הנה סיפור מקרה להמחשה. נתקלתי לא מכבר באישה מבוגרת מאוד, מעל לגיל 90, חולת אלצהיימר בשלב האחרון של המחלה. אותה אישה כבר לגמרי סיעודית, מעבירה את רוב שעות היום בשינה וכל צרכיה מסופקים על ידי מטפל. אפשר לחשוב בקלות שהיא איננה מבינה דבר ולא יודעת להעריך יחס אישי וחם.

לא כך חושב בנה, ובצדק. הבן מקפיד להביא לאימו בכל יום שישי זר ענק של ורדים אדומות. מעבר לנתינה הנוגעת ללב והמרגשת, אין ספק כי היחס הרגשי והמחשבה עליה, משפיעים לטובה על החולה הנמצאת בנקודה כל כך מתקדמת של המחלה. גם אם אין היא מבינה שהעניקו לה פרחים ואולי גם לא מבינה שבנה הוא שהביא לה את הזר, יש לדבר ערך רב.

אווירה רגועה, דיבור שקט ורך, ליטוף, מגע אנושי וחם, סביבה אסתטית, טיפול עדין – כל אלה חשובים ומשמעותיים לחולה האלצהיימר. הם מקלים עליו ועוטפים אותו באנושיות ורוך בשלב הסופי של חייו.

<a href="http://www.alzheimerinisrael.com">חולי אלצהיימר</a>, המאבדים בהדרגה את יכולותיהם השכליות וטובעים בים של <em><strong>אובדן ושכחה</strong></em>, חשים <em><strong>חוסר אונים</strong></em> ותסכול הולכים ומתעצמים. בני משפחה ומטפלים מתקשים להתמודד עם איבוד יכולותיו של יקירם ומוצאים את עצמם חסרי אונים מול תופעות התנהגותיות לא פשוטות המלוות את התהליך.

כמי <span style="text-decoration: underline;">שמלווה ומדריכה</span> משפחות לחולי אלצהיימר שנים רבות, אני מסייעת לבני המשפחה בהתמודדות המורכבת שמציבה המחלה בפניהם. אני מלמדת אותם איך להפעיל את גופו של החולה, איך לעבוד איתו ברמה הקוגניטיבית והרגשית. העבודה נעשית באמצעות שיטת טיפול הנקראת <span style="text-decoration: underline;">Habilitation</span>, שיטה המציעה דרכים לעבודה נכונה עם היכולות שהשתמרו אצל חולה האלצהיימר תוך ראיית מכלול רגשותיו וצרכיו שלו ושל בני המשפחה.

תנו לחולים כבוד ורגש עד לסוף דרכם. יש לכך חשיבות עצומה.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר
<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    