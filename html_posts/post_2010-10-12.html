
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">חייהם האישיים של המטפלים בחולי אלצהיימר </h1>
    <div style="text-align: right; direction: rtl">
    בנים או בנות להורה חולה אלצהיימר מוצאים את עצמם לא פעם נשאבים לטיפול בחולה, בעוד את חייהם האישיים שלהם – הם מפקירים. הטיפול בהורה החולה הינו מצווה וחסד, תהליך הכרוך בהתמודדויות מעשיות ורגשיות כבדות משקל. עם זאת, אל לילדי החולה לאבד את עצמם ואת חיותם במהלך ההתגייסות לטובת החולה.

לא מכבר, במסגרת עבודתי <span style="text-decoration: underline;">כמלווה ומדריכה</span> משפחות ל<a href="http://www.alzheimerinisrael.com">חולי אלצהיימר</a> נפגשתי עם אדם - בן יחיד, להורים ניצולי שואה. האם היא חולת אלצהיימר, נמצאת ב<em><strong>שלב השלישי</strong></em> והאחרון של המחלה.

הבן, הקשור מאוד להוריו, ובעיקר לאמו, מטפל בה באופן הרואי ממש! למרות הקשיים בהם נתקל מצד המערכת הרפואית, נאבק כדי להגיש לה את הטיפול הטוב ביותר, אם זה על ידי פנייה למומחים הטובים ביותר בתחום, תזונה נכונה, פעילות גופנית הולמת והתמודדות עם בעיות התנהגותיות.

אותו בן, רווק בראשית שנות ה-40 לחייו, הקדיש כוחות רבים בשנים האחרונות לטיפול מסור באימו. הוא הזניח את חייו האישיים, קטע <em><strong>מערכות יחסים</strong></em> עם נשים, הפסיק לצאת עם נשים, לבלות, ומקדיש את עיקר חייו לאימו.
למעשה, הוא איבד את האיזון ההכרחי בין המחלה לבין חייו האישיים, נשאב לעומק הכאב הכרוך במאבק באלצהיימר, מתוך הקרבה ורצון טוב, אך במחיר אובדן השמחה והחיוניות של חייו הוא.

כשנפגשתי איתו בפעם הראשונה, היה לי חשוב להראות לו שהתנהלותו סביב מחלת אמו, איננה מאפשרת לו <strong><em>התמודדות נכונה</em></strong> וטובה עם האלצהיימר. מאחר וכל עולמו ממוקד במחלה, והוא לא נותן לעצמו מקומות של רגיעה, אור, שמחה והפוגה – הוא מתקשה להקרין אווירה חיובית בבית. אך אם הוא יהיה מאושר יותר בחייו ויקיים <strong><em>איזון</em></strong> בחייו שייקח בחשבון גם את רגשותיו וצרכיו - הוא ייטיב לטפל באמו.

משפחות לחולי אלצהיימר נתקלות בקשיים מגוונים, הקשורים ישירות למערכות היחסים ביניהם, לאופיים ונטיותיהם. תפקידי הוא להקל על ההתמודדות המשפחתית עם המחלה. אם באמצעות <span style="text-decoration: underline;">הדרכה ישירה</span>: איזה <em><strong>פעילות גופנית וקוגניטיבית מתאימה</strong></em> לחולה בשלב בו נמצאת המחלה, איך לנהל את שגרת יומו, כיצד מתמודדים עם תופעות התנהגותיות ועוד. וכן על ידי הכוונת בני המשפחה - כיצד הם יכולים להתמודד עם עצמם ועם שותפיהם לגורל – אחיהם ואחיותיהם – מול המצב הקיים – למענם ולמענו.

בנים ובנות יקרים לחולי אלצהיימר – טפלו בהוריכם במסירות, אך אל תשכחו את עצמכם ואל תלכו לאיבוד בתוך המחלה.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר
<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    