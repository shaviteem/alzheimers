
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">מין ואלצהיימר</h1>
    <div style="text-align: right; direction: rtl">
    האם אדם חולה אלצהיימר מאבד את יצריו וצרכיו המיניים? לאן עשויה המחלה לקחת <em><strong>חשקים מיניים</strong></em>? עם איזה תופעות עשויים להיתקל מטפלים בחולי אלצהיימר בהקשר זה?

מ<span style="text-decoration: underline;">ניסיו</span>ן רב שנים בעבודה עם חולי אלצהיימר ומתוך היכרותי עם המחלה, החשקים ו<em><strong>הצרכים המיניים</strong></em> אינם נעלמים, למרות המחלה הקשה והיותה קשורה על פי רוב בגיל מבוגר.
מאחר ומחלת האלצהיימר כרוכה ב<em><strong>פגיעה במרכז השיפוט והיכולת לביקורת עצמית במוח</strong></em>, הרי שבהכרח עלולות להיווצר בעיות הקשורות ב<em><strong>התנהגויות מיניות</strong></em> של החולה, שאיננו מסוגל להבחין מה נכון וראוי ולהיפך.

כך למשל, ישנם גברים, חולי אלצהיימר, המגלים עניין מיני בנשים שאינם נשואים להן או עניין מוגזם בנשותיהן. נשים חולות עשויות להתנהג בצורה מינית ומוגזמת. התופעה עשויה להיות בעייתית ביותר בין אם החולה מתגורר במוסד ואז הצוות המטפל צריך לשקול כיצד לנהוג כלפיו: האם לאפשר לו יחסי מין? – איפה ומתי? (במוסדות בארה"ב נהוג להקצות לזוג זמן ומקום להתייחדות). אם החולה נמצא בביתו, נסעד על ידי מטפלת או אשתו, הן צריכות לבחון באיזה תנאים ניתן לאפשר לו יחסי מין וכיצד למנוע הטרדות מעיקות מבלי לפגוע באיש.

לצורך המחשה, אספר סיפור בו נתקלתי במהלך עבודתי: אדם כבן 90, חולה באלצהיימר, נהג לבקש מהמטפלת הזרה שטיפלה – לגעת באיבר מינו בזמן שהייתה רוחצת אותו. היא הייתה נבהלת ונעלבת, רצה לאשתו, שתפקדה כשוטרת והחזירה את "הילד הסורר" למקומו. אותו אדם לא פעל מתוך תחכום או עורמה. להיפך. פעולותיו נבעו מ<em><strong>חוסר שיפוט</strong></em> ובלבול.

כאשר נתקלים אצל אדם חולה אלצהיימר בתופעות חריגות בהתנהגות המינית יש להתייחס אליהן ב<em><strong>הבנה וברגישות</strong></em>, ולנסות למצוא ולאפשר <em><strong>פתרונות יצירתיים</strong></em> שלא יפגעו באדם החולה או במטפלים בו.

ללא הדרכה מקצועית, קשה מאוד להבין, להכיל ולהתמודד עם כל אתגרי המחלה. לאלצהיימר השלכות פיזיות, קוגניטיביות ורגשיות מורכבות. אני מציעה למשפחות ל<a href="http://www.alzheimerinisrael.com">חולי אלצהיימר</a> להיעזר בהכשרתי, השכלתי וניסיוני בהתמודדות קשה זו. כאשר אני מגיעה לבית המשפחה, אני באה ראשית כדי לשמוע על מצב החולה והמורכבויות הייחודיות לו, אני צופה בו ובבני המשפחה ומתאימה לכל חולה ומשפחה <span style="text-decoration: underline;">תוכנית עבודה</span> אישית, אותה אני מעבירה במהלך כמה פגישות הדרכה.

אל תהססו לפנות אלי לעזרה,

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר
<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    