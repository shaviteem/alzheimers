
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">התנהגויות מיניות באלצהיימר</h1>
    <div style="text-align: right; direction: rtl">
    מה קורה ל<em><strong>צרכים מיניים</strong></em> כאשר מתפרצת מחלת האלצהיימר? כיצד מתמודדים עם <em><strong>התנהגותיות מיניות</strong></em> הנובעות מאובדן י<em><strong>כולת שיפוט עצמי</strong></em>? האם אלצהיימר עשוי להקצין יצרים מיניים?

בהמשך לפוסט משבוע שעבר בנושא <span style="text-decoration: underline;">מין ואלצהיימר</span>, אני רוצה להמשיך ולהתמקד בתחום זה, ולספר הפעם על אוננות ואלצהיימר. מי שיש לו קרוב משפחה חולה, אל לו להתבייש מלהתבונן בתופעה, צריך לדבר על הכל ומומלץ להכיר את האלצהיימר על כל היבטיו ופניו.

כפי שכתבתי כאן בפוסט הקודם שלי, צרכים מיניים אינם מתכלים עם פרוץ האלצהיימר, ולמרות שאנו מייחסים את המחלה לאנשים בגיל מבוגר, לעיתים היצרים דווקא מתחזקים, או ליתר דיוק יוצאים מכלל שליטה במהלך תקופת המחלה. כמו למשל – אוננות. מדובר בהתנהגות נפוצה אצל חולי אלצהיימר, הן אצל גברים והן אצל נשים שיושבים ומאוננים ללא אבחנה היכן, מתי, מי נמצא לידם וכו'.

התנהגות זו מטרידה כאשר הדבר נעשה בפרהסיה – אם בקרב בני המשפחה, במוסד או במקום ציבורי. לעיתים האוננות הופכת לאובססיה, ואז היא נעשית בכל מקום ובכל זמן, ללא גבולות ומגבלות.

כיצד אפשר להתמודד עם תופעה התנהגותית חריגה זו הגורמת מבוכה לסובבים ופוגעת בפרטיות החולים ובכבודם האישי? ראשית – יש לגלות הבנה. חולים באלצהיימר, למרות מחלתם, נהנים לגעת בגופם. מאחר ונפגע אותו מרכז במוח, העוזר לנו לבקר ולשפוט את מעשינו, והוא למעשה איננו מתפקד יותר – אין להם שמץ של הבנה שזה מה שהם עושים. שנית - יש לבחון כיצד ניתן לנהוג עימם ברגישות ולאפשר להם את הפעולה מבלי לפגוע בפרטיותם, ברגשותיהם וברגשות האנשים הנמצאים לידם.

ישנן שתי דרכים שאני מכירה לטיפול בתופעה, אך בהחלט יש מקום ליצירתיות וליישום פתרונות אחרים וטובים. דרך אחת היא להביאם בשקט, מבלי לעורר תשומת לב, לחדר צדדי בו יוכלו להתייחד עם עצמם ועם גופם. דרך שנייה, המומלצת בעיקר במקרים של אוננות אובססיבית, היא להשתמש בבגדים, כמו אוברולים, שאינם מאפשרים החדרת כפות הידיים לאזורים האינטימיים.

מחלת האלצהיימר לוקחת מאדם המון! תפקידנו כמטפלים הוא לשמור על כבודם של החולים. זו, מן הסתם, הייתה בקשתם הראשונה מאיתנו, אילו יכלו לבטאה בבהירות.

טיפול באנשים <a href="http://www.alzheimerinisrael.com">חולי אלצהיימר</a> מצריך מיומנויות וידע. כמי ש<span style="text-decoration: underline;">עוסקת</span> בתחום זה שנים רבות ומלווה את החולים ואת משפחותיהם, אני יודעת עד כמה כואבת ומאתגרת המחלה, ועד כמה קשה לראות אדם אהוב, המאבד חלק ניכר מיכולותיו הקוגניטיביות והפיזיות, והופך להיות חסר ישע ודל כוחות, כמעט כמו ילד קטן.

כדי להתמודד נכון עם המצבים המורכבים שמציבה בפנינו המחלה – רצוי להצטייד בכל הסיוע, הכוחות והידע הקיימים.

אל תהססו לפנות אלי לעזרה.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר
<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    