
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">דילמת הזוגיות באלצהיימר</h1>
    <div style="text-align: right; direction: rtl">
    מה קורה ל<em><strong>מערכת הזוגית</strong></em> כאשר אחד מבני הזוג לוקה במחלת האלצהיימר? מה לוקח בן הזוג החולה מהבריא? איך ניתן לגשר על <em><strong>פערים וחסכים</strong></em>?

כאשר אחד מבני הזוג חולה באלצהיימר מופר לחלוטין האיזון ב<em><strong>מערכת הנישואים</strong></em>. החולה הופך לנתמך ונסעד, לעיתים מבולבל ומתוסכל, לעיתים שופע אהבה וזקוק לחום ומגע. הבריא נדרש להתגייס במלוא כוחותיו למתן טיפול, תמיכה והבנה לחולה, ובדרך נאלץ <em><strong>לוותר על צרכים אישיים</strong></em> רבים.

כאשר בני הזוג צעירים יחסית, בשנות החמישים או השישים לחייהם, צפה ועולה בעיה הקשורה ב<em><strong>מיניות וזוגיות</strong></em>. בן/בת הזוג החולה אינו יכול לתפקד במערכת <em><strong>יחסי המין</strong></em>, והצלע הבריאה נשארת במעין סוג של חסך, הנערם על השינויים האחרים המתהווים באישיותו המוכרת של האדם החי עימם, ועל הקשיים הכרוכים בהתמודדות עם תופעות המחלה.

כאשר אני מגיעה <span style="text-decoration: underline;">להדרכת משפחה</span> ונפגשת בזוג צעיר יחסית הנמצא בלב ליבה של ה<em><strong>התמודדות עם המחלה</strong></em>, אני נתקלת לא פעם בדילמה שצפה ועולה אצל בן/בת הזוג הבריא. הוא או היא מגלים לי כי הם מתמודדים עם שאלה מוסרית לא פשוטה: האם הם רשאים לצאת ולמצוא מערכת יחסים מחוץ לחיי הנישואין שתאפשר להם קבלת חום, אהבה ומין? הם מתייעצים איתי וכאילו מבקשים ממני אישור ללכת אחרי ליבם. אני משתתפת איתם ומתלבטת איתם בשאלה, מתוך הנחה שכל אדם ימצא את התשובה הנכונה עבורו.

חשוב מאוד שהאדם הקרוב, המטפל הראשי בחולה האלצהיימר, יבטא את קשייו וייתן מענה לצרכיו ומאווייו. זהו תנאי בסיס לטיפול נכון ומוצלח בחולה ולהישרדות בריאה של המטפל והמשפחה שסביבו.

<span style="text-decoration: underline;"> </span>

<span style="text-decoration: underline;">בהדרכה אישית, מותאמת למשפחה,</span> אני מסייעת למשפחות ל<a href="http://www.alzheimerinisrael.com">חולי אלצהיימר</a> בהעברתם מעל מכשולים מן העבר ומההווה, בשאלות, תמיהות ומכאובים אישיים. אני כמובן מנחה אותם בהיבטים המעשיים של המחלה ומלמדת אותם כיצד לעבוד עם היכולות שהשתמרו אצל החולה, איך לתקשר איתו, באיזו דרך להפעיל אותו גופנית, איזה מטלות יומיומיות עליו לבצע, כיצד לבנות לו תוכנית פעולה ליומיום ועוד.

אל תהססו לפנות אלי לעזרה.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר
<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    