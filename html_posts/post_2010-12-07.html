
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">על ההבדלים בין שיכחה נורמטיבית לאלצהיימר</h1>
    <div style="text-align: right; direction: rtl">
    מה הם הסימנים לכך כי החלשות הזיכרון איננו תהליך טבעי הקשור לעליית הגיל וכי יש בו רמז להימצאותה של מחלת האלצהיימר?

מאמר שפורסם לאחרונה ב- CARE 2 מחדד היטב סוגיה מטרידה זו. כולנו שוכחים. זוהי תופעה ההולכת ומתגברת ככל שהשנים חולפות, והופכת למובהקת מגיל חמישים וצפונה. אנחנו שוכחים מספרי טלפון שנהגנו לזכור בעל פה, שוכחים פרצופים ושמות של אנשים שנתקלו בנו במהלך חיינו, שוכחים פגישות, לא פעם שוכחים לשם מה הלכנו למקרר, איפה שמנו פריט כזה או אחר וכן הלאה. אלה הן תופעות המוכרות מחיי היומיום של אנשים מתבגרים ואינן מצביעות על בעיה מיוחדת.

מתי צריכה להידלק נורת אזהרה לכך שמשהו אינו תקין ואיננו בגדר הנורמלי? האבחנה בין תופעות <em><strong>אובדן הזיכרון</strong></em>, הבלבול והשכחה שהן חלק מהגיל היא בכך שהתרחשותן אינה מפריעה ל<em><strong>תפקוד ביומיום</strong></em>. כאשר בעיות הזיכרון מפריעות לתפקוד, באופן שחוזר על עצמו, יש לעשות צעד לברור נוסף.

לצורך המחשה: אופייני לאבד או לא לזכור היכן שמנו את מפתחות הרכב, אבל כאשר המפתחות מתגלים במקומות "מוזרים" כמו מקרר, מכונת כביסה וכד', ללא הסבר, וכאשר התופעה חוזרת על עצמה – הרי יש מקום לדאגה.

או כאשר נוהגים בכביש, בדרך מוכרת היטב ליד הבית, ופתאום מאבדים אוריינטציה, לא יודעים איפה אנו נמצאים ולשם מה נסענו, כאילו ירד עלינו ענן וקיימות דקות או שניות של חוסר התמצאות מוחלט – תופעה זו עלולה להצביע על בעיה שיש לגשת ולאבחן אותה, לבדוק האם מדובר באלצהיימר.

כשהשלב הזה מתרחש, האדם עצמו יחוש שמשהו אצלו איננו כשורה. עמוק בפנים הוא מבין כי עליו לפנות לייעוץ מקצועי. אם הוא אינו מגיע לתובנה זו בעצמו, הרי שהסובבים אותו מסבים את תשומת ליבו לצורך בבדיקה מעמיקה יותר של מצבו.

לא קל לעכל ולהכיל אפשרות של הימצאות מחלת האלצהיימר. עם זאת, איתורה המוקדם יאפשר הערכות נכונה, איסוף מידע לגבי <em><strong>התפתחות המחלה</strong></em> ומאפייניה ויתכן גם עיכוב התקדמותה באמצעות תרופות. יש לדעת גם זאת – ניתן לחיות עם האלצהיימר שנים רבות. במהלך המחלה ישנן תקופות ממושכות בהן ניתן לנהל אורח חיים תקין, שגרה. משפחות הנערכות לכך ונתמכות ב<em><strong>ליווי והדרכה</strong></em>, מתמודדות טוב יותר ומגישות לחולה ולעצמן <em><strong>איכות חיים</strong></em> נכונה וטובה יותר.

כמי ש<span style="text-decoration: underline;">מלווה <a href="http://www.alzheimerinisrael.com">חולי אלצהיימר</a> ומשפחות </span>לחולים במשך שנים רבות, אני מספקת למשפחה כלים להתמודדות עם המחלה בכל שלב ושלב שלה. אני מנחה, מדריכה ומלווה את בני המשפחה והמטפלים בו כיצד להתנהל עם האדם החולה בחיי היומיום, תוך יישום שיטת טיפול המכונה <span style="text-decoration: underline;">Habilitation</span>, המבוססת על עבודה עם היכולות שעדיין קיימות אצל החולה. לפיכך, אני מתאימה לחולה פעילויות הולמות למצבו ומלמדת את הסביבה המטפלת כיצד לתקשר איתו טוב יותר, איך להפעיל אותו גופנית, איזה תעסוקות יומיומיות ועבודות פשוטות הוא יכול לבצע מדי יום, כיצד לסדר את הבית כדי להבטיח <em><strong>בטיחות ונוחות</strong></em> ואיך ניתן לתת מענה לצרכים רגשיים ולבעיות התנהגות. אני מלמדת כיצד אפשר לקיים שגרת יומיום נכונה לחולה ומגישה כתף ותמיכה למטפלים בו. חשוב מאוד להיעזר בידע וניסיון קיימים בהתמודדות עם אתגרי האלצהיימר.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר
<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    