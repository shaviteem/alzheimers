
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">מה מעיק על ילדיהם של חולי האלצהיימר?</h1>
    <div style="text-align: right; direction: rtl">
    מה קורה כאשר בן נאלץ לטפל בהורה חולה? כיצד מתקבל היפוך התפקידים המסורתי על ידי הבנים? ברור לכל שמדובר בסיטואציה שאיננה פשוטה וטבעית, על אחת כמה וכמה כאשר במרכז עומדת מחלת האלצהיימר הגורמת לחולה לאבד <strong><em>יכולות שכליות</em></strong> בסיסיות ולשנות את טבעו הידוע והמוכר.

כאשר פורצת המחלה ונחשפת, ממהרים על פי רוב בני המשפחה, ובעיקר בן/בת הזוג הבריא, להתגייס להתמודדות עם הצרכים והקשיים המתהווים. מהלך חייהם נעצר לא פעם והם משקיעים את מירב כוחותיהם בטיפול במגוון הבעיות הצצות עקב המחלה.

עם זאת, במהלך <span style="text-decoration: underline;">מפגשים עם משפחות לחולי אלצהיימר</span>, אני נתקלת פעמים רבות בבנים של חולים הנוטים להתרחק מזירת המחלה בשלב הידיעה הראשוני. לא פעם עד כדי כך שההורה הבריא מתלונן שהם כלל לא מבינים את המתרחש ואינם מגישים שום עזרה וסיוע.

ברור ומובן לי כי לבנים של החולה קשה שבעתיים לקבל את השינויים שחלים בהורה. הם אינם מוכנים להשלים עם השינוי בסדרי עולם והעובדה העצובה שלפתע הם, הילדים, צריכים לטפל באבא או באמא. כתוצאה מכך, הם נמנעים ממעורבות ופעולה שמטרתה היא הגשת עזרה להורה הבריא.

בתהליך העבודה שלי עם המשפחה, לאט לאט, אני מנחילה בליבם של הבנים את המציאות החדשה והצרכים הנוצרים בעקבותיה, עד שהיא שוקעת בתוכם ומנביטה, לפעמים ממש כמו ברגע של הארה, אמפטיה ועשייה. זהו תהליך ממושך ולא פשוט.

הקושי בהתמודדות עם קיומה של האלצהיימר, מאפיין במיוחד בנים שהם עצמם הורים לילדים קטנים ותבנית הטיפול בילדים טבועה בהם. קשה להם עוד יותר לעשות את ההיפוך ולהפוך למטפלים בהוריהם.

רבים מהקשיים הצפים בעת התגלות מחלת אלצהיימר נובעים ישירות מ<em><strong>מערכות יחסים </strong></em>ו<em><strong>קשרים בתוך המשפחה</strong></em>. כאשר אני מגיעה ללוות משפחה של <a href="http://www.alzheimerinisrael.com">חולה אלצהיימר</a>, בראש ובראשונה אני מסייעת למשפחה הספציפית עימה אני נפגשת להתמודד טוב יותר עם עובדת קיומה של המחלה אצל יקירם.

מטרה מרכזית נוספת, היא ללמד את המשפחה כיצד לטפל בחולה אלצהיימר בביתו. שיטת הטיפול עימה אני עובדת נקראת <span style="text-decoration: underline;">Habilitation</span>, והיא שמה דגש רב על היבטים אלה המתייחסים לחיזוק המוח והגוף, לצד הטיפול הרפואי. כדי להביא לשיפור באיכות חייו של חולה האלצהיימר ובמטרה להקל על בני המשפחה המטפלים, יש לדעת כיצד ליצור <em><strong>מערך טיפול שלם</strong></em>, הכולל בין היתר התווית <em><strong>ערוצי תקשורת </strong></em>מתאימים עם החולה, מתן <em><strong>גירויים קוגניטיביים</strong></em> וחושיים המותאמים לחולי האלצהיימר ו<em><strong>פעילות גופנית</strong></em> המיועדת להקל על החולה ולאזן את <em><strong>תופעות המחלה</strong></em>. בארה"ב עוסקים רבות בכך ומיישמים שיטות טיפוליות מתקדמות לטיפול בחולי אלצהיימר, מתוך כוונה לשמור עד כמה שניתן על איכות חיי החולים ולא רק על מנת לשמור אותם בחיים.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר
<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    