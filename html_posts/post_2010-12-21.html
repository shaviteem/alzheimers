
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">מחקר חדש ולידתה של תקווה לטיפול באלצהיימר</h1>
    <div style="text-align: right; direction: rtl">
    כיווני מחקר חדשים שופכים אור חדש על התפתחות <em><strong>מחלת האלצהיימר</strong></em>, ומפיחים תקווה מחודשת לטיפול במחלה. עד לא מכבר נהוג היה לחשוב שהסיבה להיווצרות המחלה נעוצה במשקע חלבוני המתהווה במוח וגורם להפסקת פעילות בחלקים מסוימים בו, ומכאן להתנוונותם.

מחקר שפורסם לאחרונה <span style="text-decoration: underline;">בניו יורק טיימס</span> מגלה כי בניגוד לדעה שהייתה מקובלת עד כה, התפתחות המשקע החלבוני מתרחשת אצל כל אדם ולא רק אצל חולי אלצהיימר. כמו כן, התברר כי אין זה נכון שאצל החולים יצירת המשקע הינה במימדים גדולים יותר מאצל אנשים בריאים. המחקר מוכיח כי לא תהליך היווצרות החלבון הוא הבעיה, אלא יכולתו של הגוף לסלק את החומר ממנו. אצל הבריאים, החלבון מתפתח ומסולק במידת הצורך באופן טבעי. בעוד אצל החולים, הוא הולך ומצטבר במוח ומכאן נובעת הפסקת הפעילות וההתנוונות. זוהי בעצם <a href="http://www.alzheimerinisrael.com">מחלת האלצהיימר</a>.

הממצא החשוב הזה, החושף את הסיבה לתהליך הגורם להתפתחות המחלה, פותח אופקים חדשים בפני <em><strong>גישות מחקריות</strong></em> שונות, ומכאן התקווה לפיתוח <em><strong>תרופות חדשות</strong></em> שיסייעו בסילוקו של המשקע החלבוני.

בכל מקרה, כבר עכשיו ניתן לומר כי ג<em><strong>ילוי מוקדם של המחלה</strong></em>, פירושו - הצטברות קטנה יותר של אותו חומר חלבוני, ואפשרות להתערב בסילוקו באמצעים התרופתיים הקיימים גם היום.

מה הם הסימנים הראשונים למחלה? ב<span style="text-decoration: underline;">פוסט</span> קודם התייחסתי לסוגיה זו, ומעבר לכך, אציין כי בין הסימנים המובהקים לקינונה של המחלה ניתן להבחין בירידה משמעותית בזיכרון לטווח הקצר, קושי בביצוע מטלות יומיומיות כמו כתיבת צ'ק, קושי בדיבור ובהבנה, אי התמצאות במרחב ובזמן, איבוד חפצים, אובדן יכולת שיפוט, אובדן יוזמה, הזיות וחשדנות.

אם עולה בליבכם חשש מוצק כי מישהו מקרוביכם מבטא התנהגויות אלה באופן משמעותי ועקבי, אל תהססו – גשו לבצע אבחון. ההתמודדות עם המחלה, במידה וזהו המקרה, תהיה טובה יותר ככל שהגילוי מוקדם יותר. בנוסף, יש לתת את הדעת לאימון המוח ואימון גופני המאטים את התקדמות המחלה.

<span style="text-decoration: underline;">כמי שמלווה חולי אלצהיימר </span>ובני משפחתם שנים רבות, אני יודעת לתת תמיכה והדרכה לכל שלב משלבי המחלה ולמצבים מאתגרים שונים. שיטת הטיפול עימה אני עובדת נקראת <span style="text-decoration: underline;">Habilitation</span>, ומטרתה היא שיפור איכות חייו של חולה האלצהיימר והקלה עליו ועל המטפלים בו – בעיקר כאשר מדובר בטיפול בבית – המומלץ על ידי. כדי להעניק לחולה טיפול הולם יש ללמוד כיצד ניתן ליצור עימו ערוצי תקשורת, איזה גירויים קוגניטיביים וחושיים מתאימים לחולה הספציפי שלפנינו, מהי הפעילות הגופנית הנכונה עבורו וכיצד ניתן לאזן תרופתית את תופעות המחלה. בנוסף, אני מייעצת ומנחה את המטפלים איך לשמור על בריאותם הנפשית בתוך ההתמודדות וכיצד לעבוד בשיתוף פעולה מעצים עם יתר מרכיבי המשפחה והסביבה האנושית הקרובה לחולה.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר
<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    