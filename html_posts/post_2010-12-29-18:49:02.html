
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">על אלצהיימר ויחסים בין אם לבנותיה </h1>
    <div style="text-align: right; direction: rtl">
    ידוע שיחסים בין אם לבנותיה נוטים להיות מורכבים ולא פשוטים. כאשר ליחסים מורכבים וטעונים מצטרפת מחלה קשה שהתפרצה אצל אחד מבני המשפחה, הופכים אלה לנטל נוסף וכבד שיש לפרקו קודם כל.

במסגרת עבודתי <span style="text-decoration: underline;">כמלווה חולי אלצהיימר ובני משפחתם</span> הגעתי לא מכבר למשפחה בה האב, איש צעיר יחסית, לקה באלצהיימר, והמטפלת העיקרית בו היא – אשתו. לזוג ארבעה ילדים – שתי בנות ושני בנים. כבר בשיחה הראשונה עם אם המשפחה, היא סיפרה לי שהיא קורסת תחת הנטל וחייבת <em><strong>עזרה ותמיכה</strong></em> מיידית. באופן טבעי, מתבקשות הבנות לסייע לאימן, אלא שבמקרה זה מורכבות הקשר והקשיים ביחסים, לא מאפשרים לבנות לחוש <em><strong>אמפטיה</strong></em> לאימן – ומכאן גם להושיט לה עזרה.

מצידי, עבודה עם משפחה כזו מכוונת קודם כל ליצירת אמפטיה, מכל הצדדים, כלפי המצב והבנה מה מונח על כפות המאזניים. כדי להגיע ליעד של עבודה תוך <em><strong>שיתוף פעולה</strong></em> נדרשים כל הצדדים להשיל מעליהם כעסים ומטעני עבר ובתהליך מודע להתמקד בהווה ובמציאות, דהיינו: בהתמודדויות הקשות שחווה האם כמטפלת בחולה אלצהיימר, בסכנה העלולה להיות טמונה בחיים עם חולה אלצהיימר ובצורך הדחוף והמיידי להגיש לה עזרה וכתף. זהו כורח המציאות.

הרבה פעמים מתוך אותה <em><strong>התגייסות משפחתית</strong></em>, שהיא צו השעה, צומחים <em><strong>פיוס וקרבה</strong></em>. זה תמיד מרגש אותי.

שנים רבות אני עובדת עם <a href="http://www.alzheimerinisrael.com">חולי אלצהיימר</a>, מלווה ומדריכה את משפחותיהם. השיטה איתה אני עובדת, מכונה <span style="text-decoration: underline;">Habilitation</span><span style="text-decoration: underline;">, </span> והיא מאפשרת לכל מטפל עבודה נכונה עם היכולות שהשתמרו אצל חולה האלצהיימר תוך ראיית מכלול רגשותיו וצרכיו שלו ושל הסובבים לו.

שיטת Habilitation מתמקדת במאמץ לאפשר למשפחת החולה <em><strong>חיים נורמאליים</strong></em> יחד איתו בבית ובמאמץ לעבוד מול היכולות שנשארו אצל החולה ולא באלה שאבדו או הידרדרו.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר

<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    