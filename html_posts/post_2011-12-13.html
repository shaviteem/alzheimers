
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">תיקון משפחתי בעקבות מחלת האלצהיימר</h1>
    <div style="text-align: right; direction: rtl">
    אני חוזרת אל הבלוג שלי ואליכם, בני משפחות יקרות לחולי אלצהיימר. במהלך התקופה בה לא כתבתי, לא הפסקתי להיפגש ולסייע למשפחות של אנשים חולי אלצהיימר להתמודד עם מציאות קשה שכפתה עליהם המחלה. החיים משתנים והעולם מתהפך כאשר אדם מוכר ואהוב שוקע אל שכחה, בלבול, תפקוד משובש ולעיתים גם התנהגות תוקפנית.

כמי שעוסקת שנים רבות <span style="text-decoration: underline;">בליווי והדרכת משפחות של חולי אלצהיימר</span>, תפקידי הוא ללמד את המשפחה להתמודד עם אתגרים ומצבים שונים שמציבה המחלה בפניהם. חשובה לא פחות העזרה שאני מגישה להם על מנת להתאחד ולצמוח כמשפחה, למרות ואולי בגלל האלצהיימר שהתנחל אצל יקירם.

לא מכבר פגשתי בבני משפחה, שאימם, אישה צעירה יחסית, רק בת 65, לקתה באלצהיימר. בביקור הכרות שערכתי אצלם, תיארה בפני הבת כיצד מחלת האם הביאה לתיקון לכל המשפחה.

היא סיפרה שלפני המחלה היחסים בתוך המשפחה היו משובשים בכל דרך אפשרית. היא לא הסתדרה עם אביה, שהיה אדם ביקורתי ונוקשה – בעיקר כלפיה. גם הקשרים שלו עם אחיה – היו מתוחים. כאשר חלתה אימה, התרכך האב, לדבריה – חל בו שינוי דרמטי. הביקורת כלפיה פחתה, היחסים איתה ועם אחיה הפכו לקרובים יותר ומבינים יותר. המחלה נתנה דחיפה לצורך בקשר מכיל ותומך, שללא המחלה לא היה קורה.

משפחה זו החלה את דרכה עם ההתמודדות במחלת האם בדרך הנכונה ביותר, אותה אני מתכוונת לחזק ולהעמיק.

אחת השאיפות שלי בהדרכת משפחות לחולי אלצהיימר היא להפוך את הגורם הקשה והכואב הזה ולהנחות אותו למקום טוב של צמיחה ותמיכה משפחתית. זה בהחלט אפשרי.

כמנחה לטיפול בחולי אלצהיימר ובני משפחתם, אני מאמינה כי הדרך הנכונה לטיפול בחולה היא בביתו. אני מדריכה את המשפחות על פי שיטת <span style="text-decoration: underline;">Habilitation</span><span style="text-decoration: underline;">,</span> המספקת כלים לעבודה נכונה עם היכולות שהשתמרו אצל החולה תוך ראיית מכלול רגשותיו וצרכיו שלו ושל המשפחה המטפלת בו.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר

<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    