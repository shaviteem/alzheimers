
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">מדוע המחקר המתפתח בתחום האלצהיימר אינו משפיע על גישת משפחות החולים?</h1>
    <div style="text-align: right; direction: rtl">
    בתקופה האחרונה נחשפנו לתוצאות מחקרים פורצי דרך בתחום האלצהיימר. החל ממחקרים בתחום הגנטיקה המתייחסים לגורמים המשפיעים על היווצרות המחלה וכלה בתרומת פעילות גופנית למניעת אלצהיימר.

עם כל ההתקדמות בתחום המחקרי, והפרסומים הנרחבים בנושא, מתברר שדווקא בישראל קשה לשנות את גישת המשפחות הנאלצות להתמודד עם המחלה התוקפת את אחד מיקיריה. למרות הקידמה ולמרות המודעות.

בעוד בארה"ב קיים איזון בין הגישה הרפואית לבין הגישה התומכת, בישראל עדיין קיים פער ביניהן בהתייחסות למחלה. בארץ, המשפחות מייחסות משקל רב להיבט הרפואי, ולכן בעלי המקצוע המטפלים הם רופאים, והטיפול הניתן הוא על ידי תרופות.

הדרך הנכונה להתמודדות עם האלצהיימר היא לתת משקל של 50% לגישה הרפואית, בעוד החלק השני חייב להיות תמיכת המשפחה וגישתה להתמודדות עם המחלה ולדרך ניהולה.

בארה"ב עוסקים רבות בשיטות טיפוליות מתקדמות לטיפול בחולי אלצהיימר, מתוך כוונה לשמור עד כמה שניתן על איכות חיי החולים ולא רק על מנת לשמור אותם בחיים. לשם כך פותחה שיטה הנקראת <span style="text-decoration: underline;">Habilitation</span>. שיטה זו מיועדת לבני המשפחה של חולי האלצהיימר, ומטרתה היא טיפול בחולה בביתו. שיטה זו שמה דגש רב על היבטים המתייחסים לחיזוק המוח והגוף, לצד הטיפול הרפואי.
כדי להביא לשיפור באיכות חייו של חולה האלצהיימר ובמטרה להקל על בני המשפחה המטפלים, יש לדעת כיצד ליצור מערך טיפול שלם, הכולל בין היתר התווית ערוצי תקשורת מתאימים עם החולה, מתן גירויים קוגניטיביים וחושיים המותאמים לחולי האלצהיימר ופעילות גופנית המיועדת להקל על החולה ולאזן את תופעות המחלה.

את השיטה הזו למדתי בארה"ב לפני כעשור, יישמתי אותה בעבודתי שם, ובשנים האחרונות אני <span style="text-decoration: underline;">מלווה משפחות של חולי אלצהיימר בארץ</span>. תפקידי הוא ללמד את המשפחה להתמודד עם אתגרים ומצבים שונים שמציבה המחלה בפניהם. חשובה לא פחות העזרה שאני מגישה להם על מנת להתאחד ולצמוח כמשפחה, למרות ואולי בגלל האלצהיימר שהתנחל אצל יקירם.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר

<a href="http://www.alzheimerinisrael.com/">http://www.alzheimerinisrael.com/</a>

054-2277801

קישורים למחקרים חדשים:

<a href="http://www.haaretz.co.il/news/health/1.1666003">http://www.haaretz.co.il/news/health/1.1666003</a>

<a href="http://www.haaretz.co.il/news/world/1.1645617">http://www.haaretz.co.il/news/world/1.1645617</a>

<a href="http://www.news1.co.il/Archive/001-D-295535-00.html">http://www.news1.co.il/Archive/001-D-295535-00.html</a>

<a href="http://www.news1.co.il/Archive/001-D-296807-00.html">http://www.news1.co.il/Archive/001-D-296807-00.html</a>
    </div>
    