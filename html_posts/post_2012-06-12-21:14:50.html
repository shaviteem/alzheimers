
    <style type='text/css'>
        text-direction: rtl;
        text-align: right; 
    </style>
    
    <h1 style="text-align: right; direction: rtl">מחקר: טיפול קרובי המשפחה בחולה אלצהיימר מיטיב עימו ומצמצם הוצאות ב-29%</h1>
    <div style="text-align: right; direction: rtl">
    חשיבות מעורבותם של בני משפחה בטיפול בחולה אלצהיימר נבדקה לאחרונה ב<span style="text-decoration: underline;">מחקר</span>, שפורסם במגזין Brain. המחקר מצא שמעורבות וטיפול נכון של בני משפחה מיטיב עם החולה וגם מצמצם את הוצאות הטיפול ב-29%.

כמי <span style="text-decoration: underline;">שמלווה ומדריכה</span> במשך שנים רבות משפחות לחולי אלצהיימר, אני רואה מקרוב עד כמה משמעותי ההבדל בין חולה לחולה: בין זה המקבל יחס פרטני ומכבד, המתחשב בצרכיו וכוחותיו, ומספק להם מענה טוב, לבין חולה הנמסר לטיפול במוסד כלשהו, בעיקר בשלבים מוקדמים יחסית של המחלה.

המחקר הוכיח באופן מובהק וחד משמעי כי תמיכה וליווי של משפחות החולים מקל על החולים עצמם, משפר את הרגשתם ואף עשוי להאט את קצב התפתחות המחלה. הוכח גם כי תמיכה משפחתית, מלווה בהדרכה מקצועית, הביאה לצמצום עלויות הטיפול בשיעור של 29% ביחס לשנה שלפני גילוי המחלה, לעומת צמצום של כ-6% בעלויות הטיפול למשפחות שבחרו שלא להשתתף בתוכנית הדרכה לתמיכה וליווי חולי האלצהיימר.

מחקר אחר, שפורסם בגיליון המגזין, גילה כי בני משפחה וקרובים הבחינו יותר מוקדם וביתר בהירות מאשר מבחני זיכרון, בסימנים שעלולים להצביע על קינון המחלה. סימנים כגון: החלטות כלכליות שגויות או בעיות אחרות ביכולת השיפוט; גילוי עניין מופחת או איבוד עניין בתחביבים או בפעילויות אהובות; חזרה על שאלות, סיפורים או משפטים שונים; קושי ללמוד כיצד להשתמש במכשיר כלשהו; נטייה לשכוח את החודש או את השנה בה הם נמצאים; קשיים בביצוע פעולות בנקאיות שונות, כגון כתיבת צ'ק; קושי לזכור פגישות שנקבעו ובעיות חוזרות בחשיבה ובזיכרון.

שיטת הטיפול איתה אני עובדת נקראת: <span style="text-decoration: underline;">Habilitation</span>, שיטה אותה למדתי ויישמתי בארה"ב, ובשנים האחרונות – בהצלחה – גם בארץ. מטרתה היא להעניק טיפול הולם לחולה האלצהיימר בבית, תוך מתן כלים, הדרכה וליווי שלי לבני משפחתו ומטפליו, מתוך מחשבה כי יש לאפשר לחולה להזדקן בכבוד, לסייע בשיפור איכות חייו ובמקביל לשמור על חיים נורמאליים ככל האפשר של המשפחה המטפלת.

שיטת Habilitation מספקת כלים לעבודה נכונה עם היכולות שהשתמרו אצל החולה (פיזיות, קוגניטיביות ומנטאליות), בראייה של מכלול רגשותיו וצרכיו שלו ושל משפחה המטפלת בו.

המחקר שלעיל מוכיח כי טיפול בני משפחה ביקירם החולה היא הדרך הנכונה והטובה ביותר.

שלכם,

אורית שביט, מומחית לאלצהיימר

הכוונה וליווי למשפחות של חולי אלצהיימר
<a href="http://www.alzheimerinisrael.com/">http://www.alzheimerinisrael.com/</a>

054-2277801
    </div>
    